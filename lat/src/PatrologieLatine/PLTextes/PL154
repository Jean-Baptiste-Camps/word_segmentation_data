
Representational image 	Patrologia Latina Database 	Chadwyck-Healey logo
Search
PLD Home Page 	Help 	Search 	Table of Contents 	About Patrologia Latina

Vol. 154

[TOC] 	Contextual Table of Contents
Text Only 	Text Only
Expanded notes	Expanded notes
Vol. 154


Bibliographic details

Bibliographic details for the Electronic File

Alexandria, VA
1996
Chadwyck-Healey Inc.
Patrologia Latina Database
Copyright Â© 1996 Chadwyck-Healey Inc. Do not export or print from this database without checking the Copyright Conditions to see what is permitted.

Bibliographic details for the Source Text

Patrologiae Cursus Completus, sive bibliotheca universalis ... omnium S.S. Patrum, Doctorum, Scriptorumque ecclesiasticorum qui ab aevo apostolico ad Innocentii III tempora floruerunt ... SERIES SECUNDA.
PATROLOGIAE TOMUS CLIV.

HUGO ABBAS FLAVINIACENSIS / B. WOLPHELMUS ABBAS BRUNSWILLERENSIS / EKKEHARDUS URAUGIENSIS / ANONYMI.

TOMUS UNICUS.


EXCUDEBATUR ET VENIT APUD J.-P. MIGNE EDITOREM, IN VIA DICTA D'AMBOISE, PROPE PORTAM LUTETIAE PARISIORUM VULGO D'ENFER NOMINATAM, SEU PETIT-MONTROUGE. 1853


Volume front matter




Series title page


PATROLOGIAE CURSUS COMPLETUS

SIVE BIBLIOTHECA UNIVERSALIS, INTEGRA, UNIFORMIS, COMMODA, OECONOMICA, OMNIUM SS. PATRUM, DOCTORUM SCRIPTORUMQUE ECCLESIASTICORUM QUI AB AEVO APOSTOLICO AD INNOCENTII III TEMPORA FLORUERUNT; RECUSIO CHRONOLOGICA OMNIUM QUAE EXSTITERE MONUMENTORUM CATHOLICAE TRADITIONIS PER DUODECIM PRIORA ECCLESIAE SAECULA, JUXTA EDITIONES ACCURATISSIMAS, INTER SE CUMQUE NONNULLIS CODICIBUS MANUSCRIPTIS COLLATAS, PERQUAM DILIGENTER CASTIGATA; DISSERTATIONIBUS, COMMENTARIIS LECTIONIBUSQUE VARIANTIBUS CONTINENTER ILLUSTRATA; OMNIBUS OPERIBUS POST AMPLISSIMAS EDITIONES QUAE TRIBUS NOVISSIMIS SAECULIS DEBENTUR ABSOLUTAS DETECTIS, AUCTA; INDICIBUS PARTICULARIBUS ANALYTICIS, SINGULOS SIVE TOMOS, SIVE AUCTORES ALICUJUS MOMENTI SUBSEQUENTIBUS, DONATA; CAPITULIS INTRA IPSUM TEXTUM RITE DISPOSITIS, NECNON ET TITULIS SINGULARUM PAGINARUM MARGINEM SUPERIOREM DISTINGUENTIBUS SUBJECTAMQUE MATERIAM SIGNIFICANTIBUS, ADORNATA; OPERIBUS CUM DUBIIS TUM APOCRYPHIS, ALIQUA VERO AUCTORITATE IN ORDINE AD TRADITIONEM ECCLESIASTICAM POLLENTIBUS, AMPLIFICATA; DUOBUS INDICIBUS GENERALIBUS LOCUPLETATA: ALTERO SCILICET RERUM, QUO CONSULTO, QUIDQUID UNUSQUISQUE PATRUM IN QUODLIBET THEMA SCRIPSERIT UNO INTUITU CONSPICIATUR; ALTERO SCRIPTURAE SACRAE, EX QUO LECTORI COMPERIRE SIT OBVIUM QUINAM PATRES ET IN QUIBUS OPERUM SUORUM LOCIS SINGULOS SINGULORUM LIBRORUM SCRIPTURAE TEXTUS COMMENTATI SINT. EDITIO ACCURATISSIMA, CAETERISQUE OMNIBUS FACILE ANTEPONENDA, SI PERPENDANTUR: CHARACTERUM NITIDITAS CHARTAE QUALITAS, INTEGRITAS TEXTUS, PERFECTIO CORRECTIONIS, OPERUM RECUSORUM TUM VARIETAS TUM NUMERUS, FORMA VOLUMINUM PERQUAM COMMODA SIBIQUE IN TOTO OPERIS DECURSU CONSTANTER SIMILIS, PRETII EXIGUITAS, PRAESERTIMQUE ISTA COLLECTIO, UNA, METHODICA ET CHRONOLOGICA, SEXCENTORUM FRAGMENTORUM OPUSCULORUMQUE HACTENUS HIC ILLIC SPARSORUM, PRIMUM AUTEM IN NOSTRA BIBLIOTHECA, EX OPERIBUS AD OMNES AETATES, LOCOS, LINGUAS FORMASQUE PERTINENTIBUS, COADUNATORUM.

SERIES SECUNDA.

IN QUA PRODEUNT PATRES, DOCTORES SCRIPTORESQUE ECCLESIAE LATINAE A GREGORIO MAGNO AD INNOCENTIUM III. Accurante J.-P. Migne, BIBLIOTHECAE CLERI UNIVERSAE, SIVE CURSUUM COMPLETORUM IN SINGULOS SCIENTIAE ECCLESIASTICAE RAMOS EDITORE. PATROLOGIA BINA EDITIONE TYPIS MANDATA EST, ALIA NEMPE LATINA, ALIA GRAECO-LATINA.---VENEUNT MILLE FRANCIS DUCENTA VOLUMINA EDITIONIS LATINAE; OCTINGENTIS ET MILLE TRECENTA GRAECO-LATINAE.---MERE LATINA UNIVERSOS AUCTORES TUM OCCIDENTALES, TUM ORIENTALES EQUIDEM AMPLECTITUR; HI AUTEM, IN EA, SOLA VERSIONE LATINA DONANTUR

PATROLOGIAE TOMUS CLIV.


HUGO ABBAS FLAVINIACENSIS,



B. WOLPHELMUS ABBAS BRUNSWILLERENSIS,



EKKEHARDUS URAUGIENSIS,



ANONYMI.



TOMUS UNICUS.


EXCUDEBATUR ET VENIT APUD J.-P. MIGNE EDITOREM, IN VIA DICTA D'AMBOISE, PROPE PORTAM LUTETIAE PARISIORUM VULGO D'ENFER NOMINATAM, SEU PETIT-MONTROUGE. 1853


Volume title page
SAECULUM XII

HUGONIS

ABBATIS FLAVINIACENSIS

EKKEHARDI URAUGIENSIS



CHRONICA

Prodeunt ex Collectione praestantissima V. cl. Pertzii fideliter expressa. ACCEDUNT

B. WOLPHELMI ABBATIS BRUNSWILLERENSIS



OPUSCULA DUO

TOMUM CLAUDUNT

GESTA EPISCOPORUM TREVIRENSIUM

ET

ANDAGINENSIS MONASTERII CHRONICON



AUCTORIBUS ANONYMIS.

ACCURANTE J.-P. MIGNE BIBLIOTHECAE CLERI UNIVERSAE, SIVE CURSUUM COMPLETORUM IN SINGULOS SCIENTIAE ECCLESIASTICAE RAMOS EDITORE.

TOMUS UNICUS.
VENIT 7 FRANCIS GALLICIS.

EXCUDEBATUR ET VENIT APUD J.-P MIGNE EDITOREM, IN VIA DICTA D'AMBOISE, PROPE PORTAM LUTETIAE PARISIORUM VULGO D'ENFER NOMINATAM, SEU PETIT-MONTROUGE. 1853


ELENCHUS. AUCTORUM ET OPERUM QUI IN HOC TOMO CLIV CONTINENTUR.


HUGO ABBAS FLAVINIACENSIS.
Chronicon 	Col. 17



B. WOLPHELMUS ABBAS BRUNSWILLERENSIS.
Opusculum de sacramento altaris. 	433
Versus de utroque testamento. 	433



EKKEHARDUS URAUGIENSIS.
Chronica. 	459



ANONYMUS.
Gesta Treverorum. 	1064



ANONYMUS.
Chronicon S. Huberti Andaginensis. 	1337





Main volume text





EXEUNTE SAECULO.
HUGO ABBAS FLAVINIACENSIS.




[Col. 0009]
CHRONICON HUGONIS.
(Edidit novissime domnus PERTZ, Monumenta Germaniae historica, Script. tom. VIII, p. 278.)





PROOEMIUM. HUGONIS AETAS, PATRIA, NATALES, RES GESTAE.

[Col. 0009A] Chronici prolixi sed rerum ad historiam saeculi undecimi facientium copia insignis, quod jam lectoribus nostris proponimus, auctor Hugo ex familia quae vel imperatorum Ottonis III et Chuonradi II cognationem affectabat oriundus [(1) 1Kb] , anno 1065 [(2) 1Kb] Virduni [(3) 1Kb] aut in vicinia ejus urbis natus est. Puer a Rodulpho abbate in monasterium S. Vitoni quod tum in suburbano Virduni florebat adscitus et litteris tam sacris quam profanis imbutus [(4) 1Kb] , mox obedientiam sancto Vitono et Rodulfo abbati professus est. Lites inter sacerdotium et imperium exortae eo tempore in bella aperta exarserant et ubique per Germaniam Italiamque grassabantur. Nec ea labe Lotharingia superior immunis erat; cujus episcopi Egilbertus, Herimannus, Theodericus, Pibo cum regis [Col. 0009B] fidelitatem servarent, Gregorius VII ad eos impugnandos et in suas partes trahendos abbatibus praecipue Rodulfo Virdunensi et Jarentone Divionensi usus est. Et Rodulfus quidem bis Romam profectus papae legationem suscepit; anno 1080 litteris Gregorii allatis Herimannum Metensem episcopum in fide [Col. 0010A] Ecclesiae stabilivit, et anno 1085 iterum Roma redux Theodericum Virdunensem Gregorio reconciliare sperabat; sed Roma interim ab Heinrico occupata et Gregorio Salernum fugato, Theodericus Clementis partes amplectendas statuit et Rodulfum loco cedere coegit. Forte tunc et Jarento abbas Divionem redierat, vir Gregorio familiarissimus, qui papae jussu cum aliis legatis Robertum Wiscardum Romam arcessierat, posteaque fugae Gregorii Salernum comes factus, et ab eo Colimbriam legatus erat. Qui rerum conditione perspecta Rodulfo auctor fuit ut, Virduno relicto, una cum monachis suis primum Flaviniacum villam S. Vitoni in territorio Tullensi sitam, deinde Divionem demigraret. Abbatem inter reliquos et Hugo secutus, undevicesimo aetatis anno notos affines patriam [Col. 0010B] et nidum quo coaluerat eo animo reliquit, ut corpus et animam totamque substantiam suam Dei causae, quam putabat, gaudens devoveret, et in ejus servitio quidquid virium esset juvenilis corporis expendendum praeoptaret. Quo fidei fervore Jarentoni plurimum commendatus, [Col. 0011A] ab initio gratia et benevolentia ejus usus, mox postquam una cum abbate et reliquis fratribus monasterio Divionensi obedientiam promisit, in societatem vitae et consiliorum adscitus est, ita ut cum, Theoderico episcopo mortuo, Rodulfus abbas anno 1092 Virdunum rediret, Hugo Jarentoni adhaerendum statueret. Inter viros igitur pontificiarum partium praecipuos quibus innotuit noster, Hugonem abbatem Cluniaci Jarentonis comes visitavit, et Hugoni archiepiscopo Lugdunensi in tantum placuit, ut ab eo in ministrum assumptus, negotiis adhiberetur, tantaque ejus familiaritate usus est, ut eum sibi indissolubili vinculo junctum putaret. Talium virorum exemplo excitatus et rerum quarum particeps factus erat gravitate commotus juvenis historiae scribendae accessit, eo scilicet [Col. 0011B] animo, ut si ipse fortia audire nequiret, saltem virorum fortium bene acta exploraret et oblivioni eriperet [(5) 1Kb] . Chronicae igitur concinnandae operam dedit, qua res gestas inde a Christi Nativitate ad sua usque tempora deduceret; et subsidiis quamplurimis congestis circa annum 1090 [(6) 1Kb] manum operi admovit. Duobus quos conscripsit libris, priore historiam ad initium saeculi XI, altero ad sua usque tempora deduxit, in universum quidem temporum ordinem secutus, sed cum coepto opere subsidia passim crescerent, sedula diligentia scripta retractare, omissa addere, paginarum margini notas adjicere, folia integra inserere non destitit. Subsidia quibus primum usus est, Lotharingica scilicet et Burgundica, ex penu abbatiarum S. Vitoni et Divionensis acceperit; alia e. g. catalogi [Col. 0011C] archiepiscoporum Lugdunensium et episcoporum Claromontanorum postea accesserunt; ultimo loco Flaviniacensia marginibus et paginis insertis addita constat, cum ipse jam monasterii istius regimen suscepisset. Anno 1095 vel 1096 ineunte cum Jarento ab Urbano papa pro restituenda Ecclesiae auctoritate et reconciliandis Wilhelmo rege et Roberto duce fratribus in Nortmanniam et Angliam mitteretur, Hugo abbatem suum comitatus est. Re autem infecta, cum Jarento atque Hugo redirent, in mari tempestate valida ad mortis discrimen producti tandem Bajocas pervenerunt, ubi Hugo, morbo violento oppressus, iterum necem vix evasit Sanatus tamen, postquam Jarento concordiam inter Robertum ducem et fratrem ejus restituit, [Col. 0011D] una cum abbate ducem Hierosolymam iturum [Col. 0012A] mense Septembri a. 1096 usque ad Pontem Arliae comitatus est, et Divionem redux, Haganone Augustodunensi episcopo auctore et canonicis laicisque eligentibus, abbatiam Flaviniacensem suscipere consensit. Ab Hugone archiepiscopo vix aegre dimissus [(7) 1Kb] , die 22 Novembris a. 1096 Flaviniacum intravit, et postera die consecratus est. Annis fere tribus quibus abbatiae praefuit, rebus agendis operam dedit et in opus ecclesiae duo millia solidorum expendit; sed Haganone episcopo dioecesano a. 1098 defuncto, Norgaudum successorem adversarium nactus est. Anno 1099 d. 28 Martii Rodulfus abbas obiit; morienti Hugo aderat et passionem Dominicam legit, defunctique funus Virdunum prosecutus est [(8) 1Kb] . Mense Septembri ejus anni Flaviniaco excessit, inimicis monachis [Col. 0012B] quibusdam et Norgaudo locum dedit, et frustra per aliquod tempus apud Norgaudum et Hugonem archiepiscopum pro reditu laboravit. Anni 1100 initio iterum in Angliam profectus est, mense Augusto adversariis suis Flaviniacensibus frustra iterum litteras scripsit, et Septembri demum exeunte a legatis pontificis in concilio Valentino abbatiae restitutus, Flaviniacum rediit. Sed tunc quoque offensum fratrum animum, qui abbatiam Divionensi subjiciendam suspicabantur, sibi conciliare nequivit, ita ut Norgaudo anno 1101 alterius abbatis constituendi locus daretur, Hugone ejecto et frustra Romam appellante.

Haec ultima sunt quae de se ipse scripsit; Divione igitur cum Jarentone stetisse videtur, quem unum omnium amicorum constantem et fidelem sibi expertus [Col. 0012C] fuerat. Librum suum per vices passim, nullo ordine servato et prout animus ferebat, usque ad annum 1102 produxit. Quid de ipso auctore postea actum sit dubitatur; certum tamen esse videtur eum partibus ecclesiae a quibus tam diu steterat renuntiasse, Divionensi monasterio excessisse, ab abbate Divionensi excommunicatum, et cum a. 1111 Richardus Virdunensis episcopus, Heinrici V assecla, abbatem Sancti Vitoni Paschali fidelem et iterum ad Jarentonem profugientem ejecisset, in ejus locum ab episcopo esse substitutum [(9) 2Kb] ; quod quidem in viro ardentis animi et summa injuria affecto, bene credi potest, etsi nomen Hugonis haud aperte indicetur. Quod si ipse fuit quem Laurentius abbas S. Vitoni Rodulfi successor [Col. 0012D] innuit, abbatiae tribus tantum annis praefuit, Laurentio [Col. 0013A] exsule per Richardum revocato [(10) 1Kb] . Quae qui circa annum 1140 tradidit, Laurentius Leodiensis Gestorum Virdunensium continuator, se librum suum valde invitum, sed viri venerabilis Hugonis monachi S. Vitoni nimia instantia compulsum, scribere profitetur. Non defuerunt qui Hugonem istum nostrum esse putarent. Nec aetas tunc superstitis, scilicet 75 annorum, obstaret, et aliquantum succurrit, quod scriptor nomen abbatis Laurentio subrogati tacere voluit, et quod Hugonis librum novisse videtur. Quae si ita se habent, Hugonem post abbatis Laurentii reditum abbatiam abdicasse et vitae tantis procellis agitatae annos ultimos in nido cui puer coaluerat quiete exegisse opinari liceret. Sed haec revera ignorantur.

[Col. 0013B] In libro superstite ante omnia insignem indefessamque curam qua subsidia operi amplissima undique conquisivit, et addendi corrigendique perenne studium jure laudamus. Ad manus ei erant libri chartaeque et epistolae tabulariis et bibliothecis Virdunensibus, Divionensibus, Lugdunensibus desumptae, quorum ei copia a Rodulfo et Jarentone abbatibus atque Hugone archiepiscopo facta erat, quibus denique Flaviniacensia accesserunt, scilicet Hieronymi, Prosperi, Idatii, Victoris Tununensis Bedae de sex aetatibus, Reginonis Chronica, Aethicus cum itinerario Antonini, Orosius, Victor, Vitensis, Jordanis, Nennius, Fortunatus, Gregorius Turonensis, Gesta et catalogi pontificum Romanorum, Isidori Etymologiae, Vitae SS. Sanctini inedita, Mansueti, Maximini, Pulchronii [Col. 0013C] inedita, Sigismundi, Chrothildis, Lupi Trecensis, Antidii, Leodegarii, Praejecti, Boniti, Lamberti, Lupi Senonensis, Goerici, Balthildis, Agerici inedita, Carilefi, Magdalvei inedita, translatio S. Gorgonii, Fredegarius, Gesta Francorum, Pauli Diaconi Historia Langobardorum et Gesta episcoporum Metensium, genealogia Carolorum, Einhardi Vita Caroli, Annales Petaviani, Einhardi, Fuldenses, Vedastini, Lugdunenses, fortasse et Flaviniacenses, Adonis Chronicon, Hincmari epistola de Vita Sanctini et Vita Remigii. Bertarii Gesta episcoporum Virdunensium cum continuationibus, Flodoardi Annales. Richerus, Vitae Deoaerici Metensis medita, Simeonis, Rodulfi Glabri Historia et Vita Wilhelmi Divionensis, Chronicon S. Benigni Divionensis, Vita Roberti [Col. 0013D] abbatis Casae-Dei, catalogi episcoporum Arvernensium, archiepiscoporum Lugdunensium, chartae S. Vitoni, Divionenses, Flaviniacenses [(11) 1Kb] , decreta et epistolae pontificum Romanorum, episcoporum et clericorum [Col. 0014A] multae, collectiones canonum, Acta conciliorum, epistolae Henrici IV, Agnetis matris ejus, Mathildis comitissae, aliaque nonnulla. Quibus ita usus est, ut ea vel excerperet vel maximam partem vel integra exscripta una cum iis quae ipse praesens viderat vel ab aliis rerum testibus audierat historiae suae insereret; sed textus negligenter saepe transcriptus [(12) 1Kb] plenam sibi fidem haud conciliat. Ordinem temporis in universum quidem secutus est, sed non raro vel copia rerum abductus vel animo suo indulgens latius exspatiatur, et cum plurima recens reperta antiquiori textui insereret, librumque per multa temporum intervalla saepissime retractaret, nec tamen integrum rursus describendum curaret, non fieri poterat quin narrationem copia rerum refertam sed aequalitate et perspicuitate [Col. 0014B] carentem relinqueret, dum e. g. unius ejusdemque viri obitus [(13) 1Kb] tribus in locis refertur. Caeterum vir doctus et sedulus minus sagacis animi fuit, mirabilium credulus, falsis quoque rumoribus patens [(14) 1Kb] et in disponendis rebus fallens, loquax nonnunquam et justo verbosior, scripsitque prout exspectari poterat animo in hostes Ecclesiae irato sed candido, nec hominum suae partis vitia tacuit; et cum non solum in iis quae tempus suum antecesserunt, documentis hodie abolitis nisus, quaedam memoriae digna servaverit, sed in historia sui temporis et praecipue Lotharingiae plurima caeteris incognita prodiderit, primo operis editori, qui librum historiae ecclesiasticae undecimi praesertim saeculi thesaurum incomparabilem [Col. 0014C] praedicavit, in universum quidem non astipulamur, dum Lambertum, Bertholdum et Bernoldum, ejusdem aevi historicos, Hugoni praeferre non dubitamus, sed eum tamen de historia optime meritum et bono saepe cum fructu consulendum profitemur.---Annum noster cum aliis Lotharingis a die Incarnationis d. 25 Martii vel potius a Paschate inchoare videtur [(15) 1Kb] .

Stylus dilucidus, sermo in rhythmos aliquando resolvitur [(16) 1Kb] , quod in compluribus saeculi XI scriptoribus fieri jam observavimus.

Liber Hugonis difficilis lectu, Laurentio Leodiensi fortasse haud ignotus fuit; at in universum latuisse dici potest usque dum a. 1657 a Philippo Labbe tomo I Novae Bibliothecae manuscriptorum typis prodiit. Usus est editor codice autographo collegii sui, scilicet [Col. 0014D] Claromontani societatis Jesu quod tunc Parisiis florebat, et textum quem dedit in universum bene expressit, sed nonnulla non suo loco posuit, haud pauca lectu difficiliora omisit, alia quae ipsi inutilia et vulgaria [Col. 0015A] videbantur, ut pontificum et Patrum auctoritates in defensionem Gregorii VII, resecuit, nec eo quoque crimine absolvi potest, quod reverentia Romanae curiae ductus textum aliquoties adulteravit, quod duorum saeculorum silentio tectum jam primum ad lucem venit. Nam, ut b. m. Knustius noster olim monuit, nihil semper latet.

Editionem principem in usus suos verterunt plurimi historiae ecclesiasticae et profanae scriptores, inter quos nominare juvat editores Actorum Sanctorum t. II Junii, p. 976 sqq., Vita Richardi abbatis S. Vitoni, Mabillonium Saec. VI, p. I, Actorum O. S. Benedicti p. 185 sqq., Vita Friderici praepositi Atrebatensis, p. 368 quibusdam de Simeone recluso, et p. [Col. 0015B] 557 sqq. Vita Richardi abbatis expressis; et Bouquetum cum continuatoribus qui nostrum t. III, p. 353---365, V, 372---374; VI, 231, 232; VII, 246---248; VIII, 286---297; X, 205---210; XI, 142---147; XIII, 617---628; XIV, 797---804 excerpserunt, et animadversionibus passim illustrare conati sunt.

Nos postquam primum de nova libri editione cogitavimus, in fontes operis inquirendum statuimus, eaque re a socio nostro V. Cl. Rudolfo Koepke quantum textu antiquo et subsidiis litterariis adhibitis fieri poterat diligentissime exacta [(17) 1Kb] , a. 1844 in Angliam profectus sum, ubi codicem autographum ex publica codicum collegii Claromontani venditione in Meermannianam bibliothecam, indeque nostra aetate in copiosissimum codicum thesaurum viri illustrissimi Thomae [Col. 0015C] Philipps [(18) 1Kb] equitis baroneti Mediomontani translatum, asservari compereram. Flagitanti mihi vir animi liberalitate, litterarum amore, morum comitate insignis, non solum ut codicem evolverem annuit, sed ultro, ut reliquos bibliothecae ditissimae thesauros Monumentis Germaniae edendis utiles inspicerem, invitavit. Codicis igitur copia facta, vere auctoris autographum adesse conspicatus, textui Labbeano corrigendo institi, nonnisi locis quibus tunc exscribendis tempus non sufficiebat relictis, quos postea a viro ill. exscriptos accepi; quo fit ut hodie vere absolutum libri textum lectoribus proponere liceat.

Liber membranaceus in folio minori conscriptus, manum saeculi undecimi exeuntis praefert. Scriptus [Col. 0015D] est non uno eodemque tempore, sed calamo saepissime deposito iterumque resumpto prout scribendi materies sufficiebat. Textus post annos aliquot elapsos iterum iterumque recognitus, passim deletus, passim sententiis et integris paginis additis et intercalatis auctus est. Littera minuta usque ad fol. 69 annumque chronicae 950 ea est quam in pagina adjecta exhibemus, [Col. 0016A] inde a fol. 69 paulatim magis magisque decrescit; scriptura marginum et paginarum additarum atque correctarum sententiarum est minor; inde a pagina 123, i. e. a. 1079, littera iterum decrescit; quae inde a pagina 138 Flaviniaci scripta sunt usque ad finem libri amplius decrescentem scripturam ostendunt; ultimae paginae specimen exscripsimus. Quaecunque ad historiam Flaviniaci folio 138 anteriorem faciunt, aut in margine aut in paginis additis leguntur.

Membrana plurimum quaternionibus constat hoc scilicet ordine: foll. 1---6, 7---14, 15---22, 23---33, 34---41, 42---49, 50---63, 64---72, 73---85, 86---92, 93---95, 96---110, 111---119, 120---128, 129---136, [Col. 0016B] 137---142, 143---148. Ternio et quaternio initialis foll. 1---3. Kalendarium Flaviniacense, foll. 5. 6 tabulam temporum, foll. 3---5 excerpta canonum et praecepta medica, et foll. 7, 8, 9, 9b excerpta canonum exhibent chartae primum vacuae relictae postea inscripta; fol. 10 Chronicon incipit et reliquum libri explet. Paginae Chronico intercalatae sunt 9b, 12b, 26, 27, 28, 29, 29b, 30b, 33b, 35b, 57, 58, 58b, 60b, 62b, 81---83, 86b, 93, 94, 95, 100, 101, 103b, 130b; fortasse et in quaternione folia 50---63 complexo praeter 57, 58, 58b, 60b nonnulla alia historiam Madalvei exhibentia intercalata sunt. Desunt autem quae Labbeus Chronico praefixa fuisse refert folia maximam partem vetustate detrita cum serie abbatum Flaviniacensium, quam et ab Hugone conscriptam esse opinari licet, quod eadem in diversis Chronici [Col. 0016C] locis inseruntur. Dein post quatuor paginas interjectas Necrologium legit Labbeus, quod ex anterioribus documentis non accurate congestum hodie in capite codicis exstat, Hugoni deberi ex scriptura colligitur et a nobis quoque Chronico praemittetur, cum hucusque typis nondum prodierit [(19) 1Kb] , serie abbatum ad finem Chronici demandata. Excerpta chartarum Flaviniacensium a Labbeo ex schedis Sirmundi pag. 269---273 descripta iterum proferenda non duximus.

Adnotationes operi tam prolixo paucissimas adjicere placuit, quarum eas quae Koepkio nostro debentur, littera K distinxi.

[Col. 0016D] Reliquum est ut moneam in Necrologio pauca alio atramento ab Hugone addita reperiri et catalogo archiepiscoporum Lugdunensium successores Hugonis usque ad Humbertum subjici; qui cum annis 1147---1153 praefuerit, Hugonem id temporis attigisse, et plus octogenarium senectam exegisse conjicere liceat.


[Col. 0017] Hugonis chronicon.
[Figure: [Chronicon] 49Kb]

Sigeberti vita Wichperti. Cod. Vindobon. 490.
[Figure: [Chronicon] 49Kb]

Chronicon sancti Huberti.
[Figure: [Chronicon] 49Kb]


NECROLOGIUM
[Col. 0019]

    [Col. 0019A] Kal. Jan. (2) Agrippini episcopi Eduensis.
    2. Non. Jan. Gregorii Lingonensis.
    7. Idus Jan. Eugemonii episcopi Augustodunensis.
    5. Idus Jan. Paschasiae virginis [et martyris 2.] Flaviniaci. Milo abbas Dervensis, monacus Virdunensis.
    8. Kal. Febr. Sancti Prejecti martyris.
    2. Non Febr. Serotini confessoris Flaviniacensis. Translatio sancti Simphoriani.
    4. Idus Febr. Rainaldus obiit, frater ducis, abbas Flaviniacensis.
    3. Idus Febr. Fredericus laycus obiit, frater meus.
    8. Kal. Mart. Ordinatio domni Zachonis abbatis.
    6. Kal. Mart. Galdricus Colticensis, frater domni Haganonis episcopi, conversus et monachus Flaviniacensis [Col. 0019B] obiit.
    5. Kal. Mart. Karolus magnus obiit [(20) 1Kb] qui omne theloneum in omni regno suo et quidquid ad jus fisci pertinebat Flaviniacensi donavit aecclesiae de omnibus terris ejusdem aecclesiae in perpetuum.
    Kal. Mart. Obiit Gyrardus Sinemur, qui cellam Sinemurensem sancto Prejecto dedit.
    7. Idus Mart. Wido abbas Melundensis, Flaviniacensis monachus obiit.
    6. Idus Mart. Lotharius rex obiit (985).
    16. Kal. April. Aymo comes Grin. et monacus qui Sanctum Germanum Latifolii dedit.
    14. Kal. April. Wido Pultariensis [(21) 1Kb] abbas, monachus Flaviniacensis obiit.
    [Col. 0019C] Amadeus abbas Flaviniacensis obiit, qui Sinemurensem, Colchensem [(22) 1Kb] , Bellilocensem [(23) 1Kb] cellas adquisivit, et Corbiniacum [(24) 1Kb] recuperavit.
    13. Kal. April. Walterius monachus Flaviniacensis obiit conversus.
    11. Kal. April. Eupharii presbiteri Flaviniacensis.
    5. Kal. April. Rodulfus abbas obiit.
    4. Idus April. Ludovicus II imperator [(25) 1Kb] obiit justus et sanctus (879).
    12. Kal. Mai. Salvini episcopi Virdunensis. Aratoris episcopi Virdunensis.
    11. Kal. Mai. Ordinatio domni Widradi abbatis.
    8. Kal. Mai. Roberti abbatis.
    4. Kal. Mai. Obiit Fulcherius abbas Flaviniacensis.
    [Col. 0019D] 2. Kal. Mai. Pulchronii episcopi Virdunensis.
    7. Idus Mai. Zacho abbas Flaviniacensis obiit.
    Idus Mai. Rayngus prior Flaviniacensis obiit.
    4. Kal. Jun. Evgilis Senonensis archiepiscopi sancti, primum Prumiensis deinde Flaviniacensis abbatis, qui multis claret miraculis.
    [Col. 0020A] Kal. Jun. Walo monacus et presbiter Flaviniacensis obiit.
    Nonas Jun. Exceptio corporis sancti Ursini martiris Flaviniaco.
    18. Kal. Jul. Richardi abbatis.
    14. Kal. Jul. Robertus, rex Francorum obiit, qui dedit aecclesiam S. Johannis infra Aeduam (1031).
    12. Kal. Jul. Ludovicus pius imperator obiit, qui in omni regno suo in civitatibus vicis mercatis et portubus theloneum hominum Flaviniacensis aecclesiae, eidem donavit aecclesiae (840).
    10. Kal. Jul. Ludovicus rex obiit [(26) 1Kb] ultimus regalis prosapiae, frater Arnulfi episcopi Remensis (987).
    7. Kal. Jul. Hagano episcopus obiit piae memoriae.
    [Col. 0020B] 4. Kal. Jul. Geylo Linguonensis episcopus, Flaviniacensis abbas et monachus obiit.
    2. Kal. Jul. Arveus episcopus Aeduensis et abbas Flaviniacensis.
    Kal. Julii Liudo Aeduensis episcopus obiit.
    4. Non. Julii Salocho episcopus Dolensis, monachus Flaviniacensis obiit.
    3. Non. Julii Translatio sancti Sanctini a Meldis Virdunum.
    Hugo abbas Melundensis, Flaviniacensis monachus obiit.
    2. Non. Julii obiit Geruinus episcopus et abbas Flaviniacensis.
    6. Idus Julii Helmuinus abbas Senonensis Sancti Petri, monachus Flaviniacensis obiit.
    [Col. 0020C] 3. Idus Julii Heinricus magnus imperator obiit (1024).
    17. Kal. Aug. Herimannus canonicus Leodiensis obiit Iherosolimis.
    11. Kal. Aug. Milo vicecomes Tilii obiit, qui cellam Prisciaci dedit.
    9. Kal. Aug. Magoaldus abbas Flaviniacensis 11o anno Clodovei filii Dagoberti obiit.
    5. Kal. Aug. Raynerus obiit, pater meus.
    3. Non. Aug. Eufronii episcopi Augustodunensis.
    5. Idus Aug. Odo secundus Flaviniacensis abbas obiit.
    16. Kal. Sept. Tebaldus secundus Linguonensis episcopus.
    14. Kal. Sept. Grimoldus abbas Virdunensis obiit.
    [Col. 0020D] 10. Kal. Sept. Ursini martiris Flaviniaco et Flaviani episcopi Augustodunensis.
    7. Kal. Sept. Odo primus Flaviniacensis abbas obiit.
    4. Non. Sept. Siagrii episcopi Augustodunensis.
    8. Idus Sept. Wifardus abbas Flaviniacensis, Ludovici imperatoris sororius, obiit.
    [Col. 0021A] 7. Idus Sept. Sanctae Reginae virginis et martiris Flaviniaci.
    5. Idus Sept. Theophili martiris Flaviniaci.
    3. Idus Sept. Jonas Aeduensis episcopus obiit.
    2. Idus Sept. Euantii episcopi Augustodunensis.
    Idus Sept. Nectarii episcopi Augustodunensis.
    10. Kal. Oct. Johannis abbatis.
    5. Kal. Oct. Florentini episcopi Augustodunensis.
    4. Kal. Oct. Lotharius imperator et monachus obiit (855).
    6. Non. Oct. Sancti Leodegarii martiris et Eduensis episcopi.
    5. Non. Oct. Sancti Widradi abbatis primi Flaviniacensis.
    4. Non. Oct. Madelvei episcopis Virdunensis.
    [Col. 0021B] 3. Non. Oct. Henricus III imperator obiit, Conradi filius (1056).
    Ludovicus rex Ludovici imperatoris [(27) 1Kb] filius, Caroli calvi nepos obiit (882) [(28) 1Kb] .
    2. Non Oct. Karolus calvus imperator obiit, et Tebaldus secundus episcopus Linguonensis monachus et prior Flaviniacensis (877).
    Non. Oct. Karolus simplex obiit (929).
    3. Idus Oct. Hugo junior abbas Melundensis, monachus Flaviniacensis obiit.
    17. Kal. Novbr. Gerardus laycus obiit, frater meus.
    16. Kal. Novbr. Dada de monte Walcherii, mater mea [1 1Kb] , obiit, Crothildis filia [2 1Kb] .
    12. Kal. Novbr. Decia obiit soror sancti Widradi, quae fecit monasterium sancti Andochii Aeduensis; [Col. 0021C] et alia soror fecit monasterium Faverniacense.
    9. Kal. Novbr. Pippinus rex obiit, pater Karoli magni (768).
    5. Kal. Novbr. Gunterus sacerdos et monachus Flaviniacensis obiit.
    4. Kal. Novbr. Walterius Eduensis episcopus obiit, qui reddidit aecclesiae Flaviniacensi 19 altaria aecclesiarum cum paratis et decimis, et salvamenta villarum ad cameram abbatis pertinentium.
    2. Kal. Novbr. Proculi episcopi Augustodunensis. Kal. Novbr. Girardus junior monachus et sacerdos [Col. 0021D] Flaviniacensis obiit.
    [Col. 0022A] 4. Non. Novbr. Commemoratio sancti Benigni.
    Non. Novbr. Manasses magnus abbas Flaviniacensis obiit.
    8. Idus Novbr. Exceptio corporis ejus. Prejecti martiris.
    6. Idus Novbr. Heldierus abbas Pultariensis obiit, monachus Flaviniacensis.
    5. Idus Novbr. Vitoni episcopi Virdunensis.
    15. Kal. Dec. Gregorii episcopi Turonensis.
    14. Kal. Dec. Simplicii episcopi Augustodunensis.
    11. Kal. Dec. Eusebii presbiteri Augustodunensis.
    10. Kal. Dec. Pragmatii episcopi Augustodunensis.
    9. Kal. Dec. Hymbertus Parisiorum episcopus obiit, qui dedit aecclesiam sancti Juliani apud Nui.
    [Col. 0022B] 8. Kal. Dec. Translatio sancti Benigni.
    7. Kal. Dec. Girardus senex sacerdos Flaviniacensis obiit.
    6. Kal. Dec. Amatoris episcopi Augustodunensis.
    3. Kal. Dec. Hugo Belliloci monachus et sacerdos Flaviniacensis obiit.
    Kal. Dec. Karlomannus frater Karli magni obiit (771).
    Kal. Dec. Agerici episcopi (?) Pippinus major domus pater Karoli Tuditis obiit, qui Glennonem dedit (714).
    4. Non. Dec. Chrotildis Ottonis III filia, Conradi imperatoris soror, avia mea [3 1Kb] obiit.
    2. Non. Dec. Karlomannus monachus frater Pippini [Col. 0022C] obiit (754).
    Non. Dec. Karlomannus pater Arnulfi imperatoris obiit [(29) 1Kb] ; et Milo abbas Flaviniacensis (880).
    3. Idus Dec. Raynerus junior obiit, frater meus [4 1Kb] .
    19. Kal. Jan. Heldricus abbas Flaviniacensis obiit.
    18. Kal. Jan, Maximini abbatis. Et exceptio sanctarum reliquiarum Flaviniaci. Ludovicus rex filius Karoli simplicis obiit (954).
    17. Kal. Jan. Adelaidae imperatricis sanctae obitus recolitur, matris Ottonis II (999).
    8. Kal. Jan. Sanctus Sigismundus comes et monachus obiit.
    [Col. 0022D] 7. Kal. Jan. Aymo abbas Flaviniacensis obiit.





CHRONICI LIBER PRIMUS.
[Col. 0021]

[Col. 0021D] Fol. 10. Anno [5 2Kb] a mundi conditione 5198 [6 1Kb] , ab Urbe autem condita 752, a. 2. cicli decennovenalis, [Col. 0022D] indictione 4, concurrente 5, epacta 11, feria 1, luna 13, Jesus Christus Filius Dei in Bethleem Judae nascitur, [Col. 0023A] anno Cesaris Augusti 42 et Herodis regis Judeorum 31, Carullo et Quintiliano consulibus. [HIERON.] Anno a Christi nativitate 3, Augusti 45, Herodes 34 regni sui anno, cum Christi nativitatem magorum indiciis cognovisset, universos Bethleem parvulos jussit interfici, et ipse anno sequenti scatentibus toto corpore vermibus miserabiliter moritur regni sui anno 36.

Anno ab inc. Dom. 15, a mundi conditione 5213, Augustus 76. etatis suae anno moritur; cui succedens Tyberius regnavit a. 22. [Cf. HIERON.] Hujus a. 15. factum est verbum Dei super Johannem Zachariae filium in deserto, et dominus Jesus trigesimo etatis suae anno jam peracto, a. 15. Tyberii baptizatur a Johanne, sub altero Herode Judeorum rege, 8. [Col. 0023B] Idus Januarii, quod fuit 7. feria, indictione 3, luna 15, et ipse anno sequente capite truncatur.

Anno igitur a mundi conditione 5232, ab Urbe autem condita 784, concurrente 7. terciae lineae, ab inc. Dom. 33. ipse Jesus Christus Dei Filius pro salute mundi venit ad passionem, a. 18. Tyberii Caesaris, 8. Kalendas Aprilis, 5. feria, luna 14, Gaio Caesare quater et Junio Saturnino consulibus, anno cicli decennovenalis 13, et typico pasca cum discipulis celebrato traditur a suo discipulo Judeis in nocte, et circa mane ducitur ad Pylatum, traditur militibus et flagellis cesus, sputis illitus, gestans purpureum vestimentum et coronam spineam in capite, ducitur ad crucifigendum 7. Kalendas Aprilis, luna 15, et 6. feria ascendit crucem pro mundi salute. [Col. 0023C] [HIERON.] Terre motus factus est in toto mundo, et solis facta est defectio, ita ut etiam stellae visae sint in caelo, sexta hora, in nona parte Arietis. Resurrexit a mortuis 5. Kal. Aprilis, luna 17 [7 1Kb] .

Pilatus per Volusianum Romam adductus, cum eo Veronica sancta, quae fuerat per Christum a fluxu sanguinis sanata, dampnatus est a Tyberio ut omni tempore vitae suae non igne, non aqua, nec igne cocto frueretur propter necem domini Jesu; et religatus exilio in Amaria civitate Tusciae. Unde post revocatus a Nerone, iterum propter circumcisionem quam in se exercuerat dampnatus interiit. Veronica vero locupletata facultatibus et divitiis, et imago Domini quam ipsa depinxerat, et quam Tyberio [Col. 0023D] allatam ipsa prosequuta erat, auro conclusa est. Ipsa autem defuncta, Romae venerabiliter quiescit humata. Tyberius vero in visione ymaginis [Col. 0024A] Salvatoris sanus a plaga siringii [(30) 1Kb] factus est

Anno Dom. inc. 34. secundum Latinos, qui a Januario annum incipiunt, Paulus cum pergeret Damascum, a Christo de celo vocatus est. Secundum Hebreos autem, qui a Martio anni sumunt initium, eodem anno passionis Domini undecimo mense 8. Kalend. Februarii [8 1Kb] [REGINO].

Anno inc. Dom. 39. Gaius regnavit annis 4, mens. 10, diebus 8. His ergo mensibus si addamus sex, qui superfuerunt 56. anno Octaviani, erunt menses 16. Ex quibus quatuor detractis annus integer remanet qui hoc in loco inserendus videtur.

Anno inc. Dom. 44. Pilatus manu sua perimitur.

Anno inc. Dom. 45. Claudius regnat a. 13. m. 7. d. 28. Addamus his 7 mensibus 4 qui supra remanserunt, [Col. 0024B] fiunt 11 et 7 dies; dabis his 28 dies et erunt 37, id est annus et sex dies, qui his temporibus adnumerandus videtur.

Anno inc. Dom. 47. Jacobus frater Johannis decollatur, Petrus in carcerem mittitur. Herodes ab angelo percutitur. Paulus et Barnabas a Spiritu segregantur in praedicationem evangelii.

Anno inc. Dom. 48. Paulus et Barnabas ascenderunt Hierosolymam, ut ipse scribit ad Galathas: Post annos inquit 14 ascendi Hierosolymam. Recenseatur ergo numerus annorum. Scimus Petrum 25 annis Romae urbis episcopalem tenuisse cathedram. Sequitur ergo, ut secundo anno Claudii eum Romam venisse credamus, qui erat a passione Domini 15, quo anno et Paulus venit post annum passionis Domini [Col. 0024C] 14, et hac supputatione invenimus Paulum eodem anno passionis Domini ad fidem venisse. 14 igitur et 25 fiunt 39, qui erat annus a passione Domini quando Petrus et Paulus passi sunt, quia 2. anno Neronis Paulus vinctus missus est, et 11 annis Petro conjunctus pro fide decertavit, et 12. cum eo passus est.

(Fol. 10'.) Postquam igitur Deus et dominus noster Jesus Christus hominem, quem fecerat, morte sua a morte liberavit aeterna, et captivitatem nostrae carnis, quam resuscitarat a mortuis, invexit caelis, eodem anno pro confessione veritatis lapidatus protomartyr Stephanus occubuit, mense 5, tertia die mensis, quod est 4. Nonas Augusti, et dispersa est aecclesia fidelium, quae erat Hierosolimis, ut verbum [Col. 0024D] salutis, quod missum erat Judeis et respuerant, gentes susciperent. Dum ergo apostoli et ipsorum sequaces discipuli quaqua possunt demigrant, Petrus [Col. 0025A] [(31) 1Kb] descendit Antiochiam, et per bis septenos [9 1Kb] annos Antiochenam fundavit et rexit aecclesiam, ita ut cognominarentur primum Antiochiae Christiani. Hinc secundo anno Claudii, Vincio et Cornelio, Asiatico et Silvano consulibus, Romam venit, et qui post Christum et per Christum caput est corporis aecclesiae, Romanis arcibus vexillum intulit praedicationis divinae (cf. Gesta pont. Rom.). Ibi fundata aecclesia, evangelium Christi Romanis annunciavit, et praedicando praedicationemque signis confirmando 25 annis ipsius Urbis papatum tenuit. Mirabatur Roma, quod non didicerat, unitatem in Trinitate et Trinitatem in unitate venerari debere; sed frequenti miraculorum attestatione ad ultimum didicit unicae Trinitati corda et colla submittere.

Destinaverat autem idem primus pastor et apostolus [Col. 0025B] Petrus totius occidentis terras vomere verbi proscindere, semina doctrinae sulcis mentium credere, ut posset manipulos frugum centuplicato fenore in area Domini venientis reconsignare, et eligens viros in fide probatos, potentes in opere et sermone, patientes in tribulatione, longanimes in spe, eruditos in omnibus quae fecit dominus Jesus, direxit urbi Metensium sanctum Clementem Romanae rei publicae patritium, suum vero discipulum, et sanctum Mansuetum, inclita Scottorum progenie generatum, fide et doctrina praecipuum, urbi Tullensium (Vita Mans.); Remis etiam direxit sanctos Sixtum atque Sinicium, Catalaunis sanctum Memmium, Treveris quoque, quae est metropolis et una de primatibus Galliarum et ei vicinae [Col. 0025C] Coloniae sanctos misit Eucharium, Valerium atque Maternum. (Fol. 11.) Cum his et alii multi fuerunt, qui occidentales tenebras veri solis clarescente radio ab eodem principe apostolorum missi dispulerunt, et nomen Christi, quod necdum in locis illis splenduerat, fide et magnanimitate praediti, populo incredulo praedicaverunt. Ipse Romae verbum Dei docebat, et murum infidelitatis impulsu aevangelii quatiebat, turrimque confusionis et idolatriae piae confessionis et credulitatis dejiciebat ariete, ibi se opponens et continens obicem, ubi violentior hostis incubuerat, cujus subvertere, Christo duce, nitebatur tyrannidem.

Ad tanti igitur pastoris solatium et praedicationis [Col. 0025D] augmentum Paulus, post multa viarum, laboris et inediae pericula, vinctus Romam mittitur anno Neronis caesaris secundo, ab. inc. Dom. 61, a passione 28, indictione 4, Silvano et Paulino consulibus, non quod Judaei et gentiles ita voluerint, sed quia Christus, ut alter esset alteri solatio, ita praeordinavit et voluit. His tonitrui filiis quis repugnaret, quis obsisteret? Symon erat ille magus, qui solus veritati repugnare videretur, cui si post triumphum apostolicum et suae dejectionis et inauditae superbiae obprobrium [Col. 0026A] respirare licuisset, sola illi sua vexatio, ne talia ulterius praesumeret, intellectum dedisset. Sed quia magus obiit et dampnatus in profundo putei abyssi, ut Nero sperabat, non resurrexit, destitutum se idem Nero videns solatio tam fidelis amici, apostolos Dei, hunc crucis supplicio, illum dampnavit sententia capitali 3. Kalendas Julii, 5. feria, luna 23, ab inc. a. 72, anno a passione 39, Vespasiano septies et Tito sexies consulibus, Olympiade 212.

Post Petrum ab ipso Petro consecratus aecclesiam regendam suscepit Clemens episcopus (Gesta pont. Rom.), ut ipse beatus Clemens testatur de se in epistola Jacobo fratri Domini missa, dicens (epist. interp. Rufino Mansi I, 91): Clementem, inquit, hunc nobis ordino episcopum, cui soli meae praedicationis et doctrinae cathedram trado, qui mihi ab initio usque [Col. 0026B] ad finem comes in omnibus fuit, ac per hoc veritatem totius meae [10 1Kb] agnovit.

(Fol. 11'.) Quid autem contra hoc sentiendum sit, quod sunt nonnulli qui conantur astruere, post Petrum suscepisse Linum gubernacula Romanae ecclesiae et Lino Cletum successisse, videamus. Dici: Johannes papa scribens universis episcopis per Galliam et Germaniam: Si Petrus princeps apostolorum adjutores sibi ascivit Linum et Cletum, non tamen potestate pontificii ligandi vel solvendi normam eis tradidit, sed successori suo Clementi, qui sedem apostolicam post eum et potestatem pontificalem tradente sibi beato Petro tenere promeruit; Linus et Cletus ministrabant exteriora, princeps autem apostolorum Petrus verbo et orationi insistebat. Et post [Col. 0026C] pauca: Linum et Cletum nichil umquam legimus egisse ex pontificali ministerio potestative, sed quantum eis a beato Petro praecipiebatur, tantum agebant.

Linus igitur, natione Italus regionis Tusciae, patre Erculano, ordinatus a Petro, sedit Romae, ipso Petro vivente, a. 11, m. 3, d. 12. Cletus etiam, natione Romanus de regione Vico Patricii, patre Emiliano, ordinatus ab ipso Petro, ipso vivente sedit a. 12, m. 1, d. 11. Inter Cletum ergo et Clementem conputantur dies 20 (Gesta pontif.).

Suscepit igitur, ut dictum est, sacerdotale officium Clemens tertius a Petro, eo vivente, natione Romanus, de regione Celio monte, patre Fausto. Sedit annis 11, mensibus 2, diebus 2 [11 1Kb] ---anno [Col. 0026D] Dom. inc. 70, imperii quoque Neronis 11, Vespasiano quinquies et Tito quater consulibus. Non fuit ex tunc et nunc in omni Romanorum pontificum cathalogo, qui in vita sua viginti quinque annis functus sacerdotio ipso annorum numero equipararetur pontifici primo. Hic igitur beatus pontifex Petri institutus regimine, cui semper adheserat et ejus individuus comes fuerat, postquam Symonis magi deliramenta cognoverat et spreverat, quod magister suus inceperat, destinare scilicet orbi occiduo praedicatores [Col. 0027A] veritatis idoneos, quatinus lux praedicationis gentibus splenderet, ut perficeret, omnimodis procurabat (cf. ep. Hincmari). (Fol. 12.) Hinc est quod sanctum Dionisium destinavit Galliarum populis, qui praedicando et praedicationi miraculis fidem dando Parisius, Domino ducente, pervenit [(32) 1Kb] , socios ei quam plures adhibuit, viros in lege divina exercitatos, genere nobiles, sermone facundos, fide praecipuos, et gratia Dei plenos. Ex his fuit sanctus Sanctinus (Vit. Sanctini), Meldensium et Virdunensium pastor primus, qui egregiae nobilitatis ortus natalibus, cum praefato Galliarum apostolo fines petiit Galliae, futurus lucerna fulgens in ecclesia, quae non occultaretur modio, sed luceret omnibus superimposita candelabro. Tradidit enim patrum [Col. 0027B] memoria eum unum fuisse de 72 discipulis, et in coena deputatum, ut aquam lavandis pedibus et manibus discipulorum preberet et linteum pararet Salvatori.

Sanctus itaque Dyonisius ut venit Parisius, per diversas partes suos direxit socios ad dolos diaboli destruendos et populos Domino adquirendos (ep. Hincm.). Sanctinus igitur quia praeminebat prudentia et pudicitia, et beatissimo Dyonisio aelectus, summum accepit sacerdotium, et consecratus in episcopum, divinitus constituitur in lucem populis gentium (Vit. Sanctini).

Cui etiam ad solatium laboris et officii praefatus Dyonisius Antoninum dedit virum sanctum et bonum, [Col. 0027C] in quo declaravit Deus ingens beati viri Sanctini meritum per egregiae et insolitae operationis miraculum, ut patebit in posterum. Et quia decreverat Deus mirificare sanctum suum, dirigitur a beato Dyonisio Carnotum cum praefato socio suo ad illuminandum populum, qui sedebat in tenebris et umbra mortis, quia ei sol justitiae non luxerat, neque splenduerat ei lux veritatis. Quo beatus hic perveniens, dolebat populum idolatriae esse deditum, et armatus fide sanctae Trinitatis, contempnens supervacuam sectam principum terrae et minas eorum, praedicabat Jesum turbis incredulorum. Fundebatur praedicatio juncta virtutibus, et praelustratus gratia divina feroces gentilium mentes salutari mitescebat doctrina. Factumque est, cooperante ei divina clementia, [Col. 0027D] ut Carnotenses viam Domini agnoscerent, et lene jugum Domini subjectis voluntatum humeris ferre non detrectarent. Quod beatus Dyonisius animadvertens, et gratiam virtutis divinae collaudans, ipsumque plurimum in opere praedicationis valere perpendens, Meldensium civibus pastorem et doctorem [Col. 0028A] instituit. (Fol. 12'.) Non quod jam tunc Meldenses viam veritatis agnoscerent, qui omnes tenebantur astricti laqueis idolatriae, sed ut per fidelem servum suum dignaretur illis Dominus aperire portas justitiae, quas ingressi credendo ipsius divinitatem et humanitatem, confiterentur nomini ejus, quoniam bonus, quoniam in saeculum misericordia ejus.

Beatus itaque Sanctinus paratus ad omnia pro Salvatoris nomine sustinenda, nec reformidans gentilium furentium minas et verbera, eandem urbem aggressus, quia in Domino erat fiducia ejus, instabat praedicationibus, rigabat mentes audientium aquis de ventre [12 1Kb] Jesus manantibus, et sic instans oportune, inportune, docebat eos Jovem despicere, Saturnum, Mercurium et Neptunum et omnia demonum [Col. 0028B] non deorum portenta abjicere, statuas confringere, et quia in eis non aliqua divinitas, sed omnis inesset falsitas et ludificatio demoniaca, doctrinae evidentis indicio declarabat. Nec poterant gentes ad hec quidquam contradicere, cum novitati verborum attestaretur magnitudo signorum, et nova faceret qui nova praedicaret. Unde factum est ut et ipsi susciperent verbum Domini, et pastorem doctoremque suum beatum virum, quem aliquando exprobratione, irrisione et abjectione dignum judicaverant (Vit. Sanctini), nunc venerarentur et excolerent, ipsius manibus gauderent baptismo ablui et crismate sancto inungi. Humiliabatur Gallicus cothurnus substratus sancti viri pedibus, et Gallorum cervicositas [Col. 0028C] divinae dudum veritatis ignara ad baptismum et confessionem nominis Christi humiliata devote convolabat. Dejiciebantur arae daemonum, et a novo adoptionis populo aecclesia aedificatur, et a beato Sanctino in honore Dei consecratur.

Domicianus tunc Romani imperii tenebat insignia, luxuriae deditus, avaritia anxius, opere crudelis, qui majestatem imperialem nimia crudelitate polluerat. Qui velut leo inpastus sanctorum sanguinem sitiens, secundam post Neronem in Christianos persequutionem excitavit (fol. 13), et per 15 annos, quibus Romanum imperium indebite tenuit, ita rem publicam attrivit, ut nullus illo crudelior in omni Romanorum imperatorum inveniatur numero. Ad comprobandam erga deorum culturam suam sacrilegam [Col. 0028D] devotionem 5. anno regni sui templum sine lignorum ammixtione construxit, quod Pantheon appellavit. Tanta elatus est superbia, ut deum se et dominum appellari jusserit. Hic audiens (ep. Hincm.) famam beati Dyonisii in destruendis idolis et populis ad Christum convertendis, lyctores in Gallias misit, [Col. 0029A] qui eum inventum et comprehensum aut idolis sacrificare cogerent, aut diversis suppliciis affectum occiderent. Quos ubi beatus Dyonisius fines Parisiorum appropinquare comperit, Sanctinum et Antoninum ad se accersiri mandavit (Vit. Sanctini), quibus praedicationis tradens officium, ammonuit ut in fide firmi persisterent, et ut quantotius Romam properantes, a praesule sedis apostolicae cooperatores verbi et doctores expeterent, quia in messe multa sationis Dominicae operarii perpauci essent, qui semen verbi sulcis mentium crederent, praesertim cum et ipse jam ad gaudia Domini sui festinaret, et mercedem laboris et oneris a pio Domino sibi dari praeoptaret.

Consummato igitur per martyrii palmam beato [Col. 0029B] Dyonisio, a. ab inc. Dom. 97, a passione autem 64, aetatis autem ejus anno circiter 90, imperii Domiciani caesaris ingruente anno 16 (ep. Hincm.), Sanctinus et Antoninus praeceptis magistri obtemperantes, cum persequutionis procella detonante predicando de loco ad locum cogerentur secedere, venerunt in fines Galliae Belgicae, et praeduce gratia divina, quocumque veniebant, Christi loquebantur magnalia. Belgica [13 1Kb] autem Gallia pars est Galliae (fol. 12a) dicta a civitate quae Belgis dicitur, quae est Treveris [(33) 1Kb] [Cf. Richer. I, 1]. Gallia vero a candore populi appellata est, gala [14 1Kb] enim lac dicitur [Isid. ET. XIV, 4, 25]. Montes enim et rigor coeli ab ea parte solis ardorem excludunt. Hanc ab oriente Alpium juga tuentur, ab occasu Occeanus includit [15 1Kb] , [Col. 0029C] a meridie praerupta Pyrenaei, a septemtrione Rheni fluenta et Germania. Cujus inicium Belgica, finis vero est Aquitania. Est [16 1Kb] autem regio gleba uberi et pabulosa et ad usum animantium apta, ut ferunt qui situs terrarum descripserunt, fluminibus et fontibus irrigua, perfusa [17 1Kb] duobus magnis fluviis Rheno et Rhodano. Cisalpina autem Gallia est circa [18 1Kb] Alpes, transalpina trans Alpes contra septemtrionem, Rhaetia [19 1Kb] juxta Rhenum (ib. 26). Aquitania autem ab obliquis aquis Ligeri fluminis, qui eam pene in orbem cingit, est appellata [(34) 1Kb] (ib. 27). Gallos itaque natura feroces et [20 1Kb] acriores esse ingenio natura climatum facit. Aethicus situm Galliae describens quatuor ejus asserit esse provincias [Col. 0029D] [AETHICUS], Galliam Belgicam et Galliam Lugdunensem. Narbonensem quoque provinciam et Aquitaniam. Et Galliam quidem Belgicam dicit ab oriente habere limitem Rheni fluminis et [21 1Kb] Germaniam, ab curo Alpes Penninas [22 1Kb] , a meridie provinciam Narbonensem, ab occasu Lugdunensem, a circio occeanum Brittannicum, a [23 1Kb] septemtrione insulam [Col. 0030A] Brittannicam. Gallia vero Lugdunensis, ducta per longum et per angustum flexa, Aquitanicam provinciam semicingit; habet [24 1Kb] ab oriente Belgicam, a meridie partem provinciae Narbonensis, qua Arelas sita est, et mare Gallico Rhodani flumen accipitur. Narbonensis provincia [25 1Kb] habet ab oriente Alpes Cotias, ab occidente Hyspaniam, a circio Aquitaniam, a septemtrione Lugdunensem, ab aquilone Galliam Belgicam [26 1Kb] , a meridie mare Gallicum, quod est inter Sardiniam et insulas Baleares. Aquitania habet a circio occeanum qui Aquitanicus sinus dicitur; ab occasu Hispanias, a septemtrione et oriente Lugdunensem [27 1Kb] , ab euro et meridie Narbonensem provinciam contingit. Provincia autem juxta papam Pelagium certa est quae habet decem vel [28 1Kb] undecim civitates [Col. 0030B] et unum regem, et totidem minores potestates sub se, et unum metropolitanum, et suffraganeos decem vel undecim episcopos judices; ad quorum judicium omnes episcoporum et sacerdotum ac civitatum causae referantur. Post destructionem quoque Wandalicam, quae fere totum pessumdedit occidentis et orientis imperium, Leo papa provincias distribuit. Juxta modernos vero Gallorum provinciae sunt 17. Prima sedes Galliarum Lugdunensis est cum tribus suis provinciis, 2) Rotomagensi, 3) Turonensi et 4) Senonensi, 5) Belgica prima quae est Treviris, 6) Belgica secunda, quae est Rhemis, 7) Germania prima, Magontiacum, 8) Germania secunda, Colonia, 9) Maxima Sequanorum, Vesontio, 10) Alpes Gratae [29 1Kb] , Darentasia, 11) Viennensis 12) [Col. 0030C] Narbonensis prima, 13) Narbonensis secunda, Aquensis, 14) Aquitania prima, Bituriges, 15) Aquitania secunda, Burdegala, 16) Alpes Maritimae, Ebredunum, 17) Novem Populana, Auxia (Notitia prov.). In provincia igitur Belgicae primae urbs erat posita in confinio Neustriae et Austrasiae Virdunum nomine, quam antiqui et etiam moderni urbem Clavorum consueverunt appellare. Ethymologiam autem nominis hujus, quod est urbs Clavorum, ipsa nobis quae sola praeteritarum rerum habet scientiam signavit antiquitas, quod scilicet ob id ita sit appellata, quod a lapidibus praemaximis ferro plumboque compactis et consertis ingenti cura et studio sit extructa. Cur autem vocata sit Verodunum, cum diutius [Col. 0030D] in scripturis quesissemus, hoc solum nobis occurrere potuit, quod cum delectum militem per Gallias Julius ageret, Verolus quidam praedictam urbem obpugnatam in fedus recepit, a quo et nomen sumpsit, ut vocaretur Verodunum quasi Verolidunum, sicut et ab Augusto Edua vocata est Augustodunum. Postea vero o littera mutata in e, dicta est Veredunum, [Col. 0031A] ut testatur Fortunatus [(35) 1Kb] . Moderni vero a viridantibus pratis, vel quod quasi semper vireat, dicunt eam Virdunum, quasi viride dunum. Has [30 1Kb] autem omnes conjectiones Aethicus in cosmographia excludens, in Itinerario mundi vocat eam Virodunum, ob virorum fortium industriam longe lateque celebratam. Situs urbis ipsius ipsa sui positione delectabilis, quam praeterfluit Mosa fluvius ipsa sui fertilitate et viridantium pratorum graminea planicie jocundus (Vit. Sanctini). Gens urbis ipsius effera, cultui demonum dedita, totius veritatis ignara. Nullus ad eam veritatis praeco venerat, cum urbes in circuitu positas divinus jam splendor irradiasset (fol. 13').

Ad hanc ergo urbem cum socio perveniens beatus [Col. 0031B] Sanctinus (cf. Bertar. c. 2), et videns omnes inhabitantes idolatriae deditos et absque Deo vero, humi prostratus precabatur Deum attentius, ut populo sedenti in regione umbrae mortis lumen ostenderet veritatis. O oratio Deo grata et speciosa! speciosa inquam, facta est et suavis in conspectu gloriae summi Dei. Hec subvecta geminis alis, dilectionis Dei videlicet et proximi, libero volatu celos petiit et in conspectu Redemptoris facta est ut thus miri odoris. An non facta est fumus boni odoris, cum de manu angeli tenentis thuribulum ascendat fumus aromatum, quae sunt orationes sanctorum? et in Apocalipsi viginti quatuor seniores stant in conspectu throni, tenentes phialas aureas plenas odoramentorum, quae sunt orationes sanctorum? Sed [Col. 0031C] jam orationis hujus fructus videamus.

Jam ab oratione uterque surrexerat, cum ecce vident in una arbore, quae ramis opaca et altitudine procera, sed cultibus daemonum erat profanata, quia videlicet ibi gentiles rusticani Faunis et Satyris vota solvebant et sacra celebrabant, tres consedisse columbas, significantes utique divinae esse voluntatis ipso in loco trinum et unum Deum praedicari. De Dei ergo fisi misericordia, cujus tanta in futuros adoptionis filios praevidebant beneficia, ipsi intimo cordis affectu multimodas egerunt gratias, et ut in servis suis glorificaretur prece poscebant humillima.

Locus igitur, in quo ad Deum praemissa fuit oratio, [Col. 0031D] mons erat situs ad septemtrionalem plagam urbis, qui in suo cacumine ex tunc gestat aecclesiam apostolorum Petri et Pauli nomine et meritis ab ipso viro Dei dedicatam. Quae consecratio facta est anno incarnati Verbi 98, videlicet 13o Domiciani caesaris anno, Trajano septies et Maximo consulibus. In qua etiam atrium benedixit, et cimiterium Virdunensis aecclesiae esse constituit, ubi ipse domnus cum successoribus suis praesulibus sanctis, exceptis his, qui sibi dicatas ecclesias corporali illustrant praesentia, vel qui eas aedificaverunt, aut aedificatas [Col. 0032A] quondam et suis temporibus dirutas reparaverunt, sedem habet requietionis. Quod qualiter de ipso ejus sacratissimo corpore acciderit, cum videlicet proprii laboris in urbe Meldensi cursum consummaverit, sequens sermo suo in loco declarabit.

Beatus itaque Sanctinus videns populum civitatis multum sed idolatriae errore caecatum (fol. 14), previdens etiam in spiritu ostium magnum et evidens sibi apertum in Domino, deliberavit cum socio aliquantulum remorari in loco ipso. Non erat hoc transgredi praecepta magistri, si et istos lucrifacere, et mandata magistri sui fideliter posset adimplere. Ponens ergo spem suam in Domino, et se illi committens, corde contrito et humiliato progreditur ad [Col. 0032B] populum, replicat Jesu Christi aevangelium. Mirantur in eo vilitatem habitus, dignitatem vultus, sermonis facundiam, miraculorum efficatiam; nec tamen possunt audire, quod debeant demonum cultus abjicere, figuras deorum suorum aureas, argenteas, marmoreas, gypseas et ligneas confringere, et aras subvertere. Quis referat quotiens ab illis cesus, quotiens injuriatus, quotiens ab urbe semivivus projectus sit? Solus hoc novit inspector internorum, qui, quia fuit testis penarum et laborum, factus est militis sui pius remunerator et largitor praemiorum. Augebatur tamen numerus credentium, et de die in diem meritis servorum suorum multiplicabatur aecclesia fidelium, error gentilium destruebatur, et fides sancta ubique docebatur, gratia baptismi condonabatur, [Col. 0032C] et in credentes Spiritus sancti carismata multiplicabantur. Felix aecclesia tanti pastoris regimine digna; illustrabatur enim miraculis atque doctrinis. Omnibus omnia factus est, ut omnes lucrifaceret. Qui etsi injuriatus est dum praedicaret Christum, libenter tolerabat illata sibi tormenta, obprobria et irrisiones malorum, ut quos persequutores patiebatur, filios faceret, et Domino redderet animas, quas diabolus conabatur auferre.

Cumque jam Dei disponente clementia plures ex his, qui aliquando fuerant vasa irae in interitum, fierent vasa misericordiae per baptismi sacramentum, videns aecclesiam fidelium in eo esse, ut proficere jam ipsa per semetipsam posset, et timens ne si aliquanto [Col. 0032D] diutius ibi remoraretur, injunctae sibi obedientiae legatio cassaretur, confortatis in Domino fratribus, et suum reditum maturius promittens affuturum, valedicens eis, et commendans eos Domino, illis eum persequentibus cum lacrimis, Romam profectus est (Epist. Hincmari. (Fol. 14'.) Et venientes in Italiam, Antoninus valida febre correptus est, in cujus obsequiis beatus Sanctinus per aliquot dies immoratus, consilio et consensu ejusdem beati Antonini, ne praeceptio beati Dyonisii quacumque occasione impediretur, peragere ceptum iter disposuit. [Col. 0033A] Et sufficienter exeniis et honestis linteis principi domus derelictis, petiit et per Deum obtestatus est ut, si Antoninus convalesceret, exinde illi habundantissime ministraret, si vero vita decederet, honestissime sepeliret: et sic iter, quod ceperat, peragere studuit.

Et cum jam Sanctinus fines Romanorum contigit, Antoninus vita decessit. Quem princeps domus, retentis omnibus quae sibi commendata in ejus obsequiis fuerant, catabuli sui in quo animalia ejus jacebant axes levavit, et in fossam ubi stercora et urinae animalium defluebant eum projecit, et desuper axes remisit. Quae omnia beatus Sanctinus, cum jam intrasset fines Romanorum, per Spiritum sanctum cognovit, et cum magna festinatione reversus [Col. 0033B] ad domum in qua Antoninum jacentem dimiserat, flens et dolens pervenit, et principem domus interrogavit: Ubi est, inquiens, Antoninus frater meus karissimus? Is autem fictis gemitibus ac suspiriis simulata mestitia: Mortuus est, inquit: quem de mihi a te commissis honestissime sepelivi. Cui Sanctinus: Mentiris, ait, fili diaboli; in sterquilinium projecisti eum virum sanctum et justum. Et nunc veni mecum ad catabuli locum, in quem projecisti eum. Is autem timore perculsus. non est ausus reniti quin cum eo veniret ad locum ubi eum projecerat. Et levantes inde axes, Sanctinus cum lacrimis voce magna clamavit dicens: Antonine frater, in nomine domini nostri Jesu Christi pro cujus nomine et amore passus [Col. 0033C] est gloriosus martyr Dyonisius, surge, et perficiamus simul obedientiam quam isdem gloriosus pastor et magister noster communiter nobis praecepit. Et statim Antoninus stercore obvolutus surrexit. Quem beatus Sanctinus de catabuli fossa extraxit, et diligentissime lavit, et mundis ac honestis vestibus induit. Sicque offerentes Domino sacrificium laudis, cum tota mentis intentione et lacrimarum compunctione eucharistiae corporis et sanguinis Christi participati sunt. Et accipientes cibum confortati sunt. Et iter coeptum aggredientes, Romam auxiliante Domino pervenerunt. (Fol. 15.) Jamque beato Clemente martyrio coronato, in eadem sede post Anacletum [31 1Kb] quartum a beato Petro Evaristum consecratum pontificem invenerunt, cui per omnia, sicut beatus Dyonisius [Col. 0033D] jusserat, actus et martyrii ejus ordinem narraverunt.

Libet hic aliquantisper immorari partibus prudentiae, quam patres nostri et praecipue moralis doctor Ambrosius definiunt versari in veri cognitione, et scientiae plenioris cupiditatem infundere. Prudentia quidem est Deum scire, Deum timere Deumque requirere. Haec est veri cognitio. Accedit et scientiae plenioris cupiditas, cujus est trimodum intelligentiae genus, ut si in dictis majorum aliquid diversitatis inveneris, in veri investigatione verseris, ut sit tibi in his discendi et imitandi reverentia, non disputandi astutia. Nos igitur considerantes [Col. 0034A] hoc in loco scriptorum dissonantiam, virtutis hujus arcem teneamus, et non nostris fisi viribus, sed scripturae sacrae fulti auctoritatibus, cui veritas faveat, Christo Deo praeduce, videamus. Legimus in gestis, invenisse beatum Sanctinum in sede Romani pontificatus, cum venisset Romam ex praecepto beati Dyonisii, papam Anacletum, natione Grecum de Athenis, cui actus et martyrii ejus gesta retulerit. Quod quam sit absurdum facile advertitur, si Romanorum pontificum successio et martyrii ipsius beati Dyonisii terminus inspiciatur per indictiones et annos. Prefuit enim juxta fidem hystoriarum beatus Petrus urbi Romanae a. 25, m. 2, d. 8, in quibus, ut superius relatum est, sub eo rexit aecclesiam Linus, annis 11, mensibus 3, diebus 12. Obiit 9. [Col. 0034B] Kalend. Octobris. Cui mox successit Cletus, et sub Petro rexit aecclesiam annis 12, mense 1, diebus 11, Obiit 6. Kal. Mai (Gesta pont. Rom.). Ecce jam pontificatus Petri annus 23, menses 4 et dies 23. Quibus diebus si adjungantur item dies 20, qui interseruntur post obitum Cleti ante ordinationem Clementis, fiunt 43, i. e. mensis et dies 13, quorum dierum ultimo die consecratus est Clemens a Petro. Quod autem alibi scribitur Clemens idem rexisse aecclesiam annis 11, alibi vero annis 9, mensibus 2, diebus 2, utrumque verum esse non ambigitur, quia et sub Petro sedit anno 1, mensibus 8, diebus 25, quo numero anni 25 praesulatus Petri, cum mensibus et diebus colliguntur exacti; et post Petri obitum annis [Col. 0034C] 9, mensibus 2, diebus 2. (Fol. 15') Sedit Anacletus annis 43, mensibus 10, diebus 7. Obiit 3. Idus Julii, et cessavit episcopatus diebus 14. Sedit quoque Euaristus annis 9, menses 7, dies 2; igitur quando Petrus occubuit annus erat Dom. incarn. 72as, quibus juncti 9 anni Clementis faciunt 81. His quoque additi Anacleti anni 14 fiunt 95, Euaristi quoque 9 fiunt 104. Duobus ergo mensibus Petri et diebus 8 additi 2 menses Clementis et dies 2, menses etiam Anacleti 10 et dies 7, dies quoque 14 inter Anacletum et Euaristum, quibus episcopatus cessavit, nec non et Euaristi menses 7, dies 2, faciunt menses 19 et dies 33, et annus hic inseritur, et sic fiunt anni 105, menses 9, dies 33 usque ad obitum Euaristi, qui est 6. Kal. Novemb. Secundo autem Euaristi anno sanctus [Col. 0034D] Dyonisius passus est, et sexto ab ejus passione anno sanctus Sanctinus Romam venit, qui erat ab inc. Dom. 103. Jam ergo Anacletus obierat, jam etiam Euaristus ei successerat. Quomodo ergo invenit eum, qui jam obierat? Restat igitur, ut priori sententiae fides adhibeatur, quae veritate subnixa, non dubitatur, quod cum ita esse sacrarum scripturarum doceamur auctoritate, prudentiae virtute muniti et scientiae plenioris doctrinam nancti, teneamus verum, quod nos docuit, ad quod investigandum ipsa nos virtutum principalium prima animavit prudentia. Igitur redeamus ad superiora, et quia annum quo secundum fidem hystoriarum Romam [Col. 0035A] venerit tenemus, quem etiam sede Roma invenerit, ut pace omnium loquamur, paucis expediamus.

Beatus Sanctinus (Vita Sanctini) dum occupatione itineris et praedicatione Virdunensis novellae plantationis et infirmitate socii sui retardaretur, Euaristum papam 9 [32 1Kb] , jam anno pontificantem invenit, a quo etiam cum debito honore susceptus et loco maximae venerationis habitus, replicuit laboris assumpti causam magistri sui beati Dyonisii esse obedientiam, in consummatione cursus ejus Gallicanam aecclesiam magnam pati praedicatorum penuriam, se ob hoc missos advenisse, ut verbi ministros aliquos mitteret aecclesiae. Haec magistrum ultima sibi dedisse mandata, ut consummationis suae Romano pontifici innotesceret ordinem, et ut ipse, cujus erat ecclesiis [Col. 0035B] providere, operarios dirigeret ad excolendam Dominicae sationis agriculturam. Unde cum beatus pontifex gratularetur in Domino et ad agenda quae petebatur se supra se votis omnibus extenderet, moramque in faciendo pati nesciret, decrevit tamen sanctum virum aliquandiu secum retinere ad consolationem sui et recreationem laboris et itineris. At ipse paucis diebus apud eum remoratus, inter grata mutuae confabulationis solamina, quid etiam per eos divina egerit gratia, et quomodo novella Virdunensis fructificaret aecclesia, humiliter referebat. Unde ille Deo ex intimo cordis affectu gratias agens, socios ei et cooperatores verbi tres viros probatae auctoritatis dedit, quorum nomina etsi non habemus in scriptis, quia tamen missi sunt non tacetur. Novimus [Col. 0035C] tamen beatum Maurum presbyterum, qui ei successit in pontificatus ordine, ex eorum collegio et numero fuisse.

Interea aecclesia fidelium, quae erat apud Virdunum, crescebat et confortabatur et doctorem suum devotis et ipsa devotione suspensis animis praestolabatur. Jam ad eos fama de resuscitatione defuncti pervenerat, quae res eos in fide Dei et amore magistri vehementius accenderat. Pius quoque pater, dum rememoratur suspensos ad suum reditum filiorum animos, Meldensium scilicet et Virdunensium---sex enim anni jam pene evoluti erant a passione beati Dyonisii, et sextus ipse annus pontificatus beati Euaristi fuit octavus---,benedictione postulata et [Col. 0035D] accepta (fol. 16), Meldim redire deliberat. Ne tamen novos adoptionis filios, quos Christo per aquam baptismatis Virduni regeneraverat, invisitatos praeteriret, illo quantotius iter accelerat, ut relictis ibi sociis, quos ab apostolica sede perceperat, ipse Meldim rediret, et suas oves, quibus pastor et rector institutus fuerat, regeret. Cumque Virduni advenisset, a fratribus devote suscipitur, a civibus contra [Col. 0036A] spem pastor eligitur, et ut eis praeesse dignaretur, magnates quique et vulgus promiscuum rogant et inpetrant. Gaudet pater de numero centuplicato filiorum, letatur in devotione civium, et quod rogabatur implere non moratur. Preparatur aecclesia regenerandis novis fidelium populis, regenerantur plures manibus sancti antistitis lavachro salutari. Destruuntur templa demonum et delubra, dejiciuntur idola, et quia prima non sufficiebat, nova edificatur aecclesia mira civium devotione et industria; qua accelerata praeparantur dedicationi necessaria, et a beato pontifice in honore Dei genitricis et Virginis consecratur a. Dom. inc. 104, qui erat a passione beati Dyonisii 7, Gallo et Bradua consulibus, Olimpiade 220, [Col. 0036B] et mater aecclesia in qua sit sedes episcopalis constituitur.

His expletis, plebem monet et diligentius instruit documentis salutaribus, firmans eos benedictionibus, et sic Meldim regreditur; ubi praedicationi et sanctis operibus insistens (epist. Hincmari), cum cognovisset imminere diem vocationis suae, litteras exortatorias et consolatorias direxit filiis Virdunensis aecclesiae (Vita Sanctini), in quibus, quia prope esset vocatio ejus, et quod amplius faciem ejus non essent visuri praedixit, et ut Maurum presbyterum, virum in fide catholicum et doctissimum, sibi successorem eligerent monuit et praecepit. Illi primo viso nuncio cum litteris gaudebant, et consolabantur se mutuo in respectu paterno. Ubi vero de pastoris resolutione et sua destitutione facta est mentio, fit [Col. 0036C] statim clamor et luctus omnium. Vox erat una dolentium. Dolebant enim quia amittebant patrem karissimum, pastorem mitissimum, et vi doloris attrita et depressa acie mentis cogitare vix poterant, quia mors ei via ad patriam, ubi finis laborum et retributio praemiorum aeternorum: unde eis tanto melius opitulari et subvenire valeret, quanto vicinius Deo, cui servierat, in quo speraverat, quem confessus fuerat, deposito corporis onere, adhereret. Fides quidem flere prohibebat, sed gemitum extorquebat affectus. Illic ergo positus nos humillimos servos suos hic orantes exaudiat, aecclesiam inter mundi turbines fluctuantem sibi commissam, suo labore ad id quod est provectam (fol. 16'), regat et protegat, filiorumque preces et lacrimas Dei patris omnium conspectui [Col. 0036D] offerat.

Legitur sane in antiquioribus ejus gestis [(36) 1Kb] , quod cum Meldis redisset, tyrannum increpaverit, quod res ecclesiae diripuisset, et ob id illum ira praecipiti fervidum, gladio adauctum beatum virum vitae transmisisse perpetuae. Apparet etiam nunc in ipso viri beatissimi capite, sicut relatum est ab his [Col. 0037A] qui viderunt, et ossa ejus sanctissima contrectaverunt, sectio gladii materialis ita, ut media pars capitis, ipsa videlicet pars anterior, in qua positae sunt fenestrae oculorum, non habeatur cum reliquo corpore, et quasi gladio secta et divisa videatur pars posterior ab anteriore. Qualiter ergo servum suum Deus ad se evocaverit, ipse novit qui eum praeelegit ante saecularia tempora; nos credimus, quia etsi ejus animam gladius persequutoris non abstulit, palmam tamen martyrii non amisit, quia totus vitae ejus excursus jugis fuit cum principe mundi conflictus.

Ascivit autem sibi Dominus nunc sanctum pontificem post multa laborum pericula, post innumera bonorum operum exercitia, in urbe Meldensi, 5 Kal. [Col. 0037B] Octobris, regnante terris principe Trajano.

Quod si studiosus lector plenius cupit addiscere, advertat, quia 13o anno imperii Neronis, quo anno Petrus et Paulus gloriose occubuerunt, qui erat annus ab inc. Dom. 72, Vespasianus a Nerone in Judeam cum exercitu missus est. Mortuo autem Nerone anno sequenti antequam Vespasianus Romam rediret, Galba, Otho et Vitellius regnaverunt anno 1 et mensibus 6. Vcspasianus ergo apud Judeam imperator appellatus est, qui et Capitolium aedificavit; [33 1Kb] cujus secundo anno Judeorum regnum finitum est, quum a prima aedificatione templi sub Salamone usque ad ultimam ejus ruinam sub ipso Vespasiano colligantur anni 1202. [REGINO.] Regnavit igitur Vespasianus a. 9, m. 11, d. 22. His 11 mensibus additi [Col. 0037C] 7 Neronis fiunt 19, et his 22 diebus additi illius 28 fiunt 50 dies i. e. annus et 7 menses et 20 dies, qui annus hoc in loco inseritur. Titus quoque regnavit a. 2, m. 2. Domicianus a. 15, m. 5. His 5 addamus 7 menses Vespasiani, completur annus, qui hic inseritur. Post Domicianum Nerva regnavit, a. 1, m. 4, d. 8. Sex igitur mensibus Othonis, Galbae et Vitellii si addiderimus Titi duos, Nervae 4, completur annus, et hic inseritur. Post Nervam regnavit Trajanus a. 19, m. 6, d. 15, cujus a 2o beatus Sanctinus migravit ad Dominum, anno ab inc. Dom. 105, m. 10, d. 18, Africano et Crispino consulibus, a passione beati Dyonisii a. 8, pontificatum agente Romanae aecclesiae papa Euaristo a. 9, interposito [Col. 0037D] tamen anno illo, qui de supputatione mensium procedit, ut numerus annorum pontificalium perfecte servetur, et ab obitu beati Sanctini usque ad obitum Euaristi, qui obiit 6. Kal. Novembris, annus integer et dies 17 computentur.

Sepultus est sane condigno honore fidelium in ecclesia sancti Petri (fol. 17) quam ipse a fundamentis edificaverat, quae quidem a sancto Antonino [34 1Kb] , qui ei in episcopatu successerat, ampliata, atque in honore ipsius magistri sui dedicata est, ubi multis [Col. 0038A] annis intra septa sepulcri thesaurus celestis delituit. Novissime divina revelatione repertum et elevatum mira exultatione civium et confluentium populorum, sacratissimum corpus ejus ad propiciandum Deum miseris mortalibus super altare in celesti propiciatorio ab episcopis honorifice repositum est, ubi per succedentium annorum volumina ab excubitoribus diligenter servatum et honorifice, permansit usque ad tempora Ludovici imperatoris, Lotarii aeque imperatoris filii, Deo sanctum suum mirificante signis et prodigiis innumerabilibus. Post hec, quia sic Deus voluit, translatum est, et Virduni in aecclesia sancti Petri locatum, et in scrinio argenteo reconditum, ubi meritis ejus et precibus exuberant beneficia divina usque in hodiernum [Col. 0038B] diem, prestante Jesu Christi gratia, cui est honor et gloria in saecula saeculorum amen.

Rexit autem post eum Meldensem aecclesiam beatus Antoninus annis multis, et piis virtutum operibus insignis migravit ad Dominum 2. Kalendas Octobris (ep. Hincm.) praestante Jesu Christi gratia cui est honor et gloria in saecula amen.

Domiciano igitur defuncto Nerva suscepit imperium anno 1 et mensibus 4; sub quo Johannes apostolus revocatur ab exilio.

Cui successit Trajanus; sub quo Zacharias Viennensis aecclesiae episcopus martyrio coronatur. Nam primus Crescens, secundus Martinus apostolorum discipuli Viennae sederunt. Regnavit Trajanus a. 18. m. 6. d. 15. His 6 mensibus si addiderimus dies 28, [Col. 0038C] qui supra remanserunt, et 15 Trajani fiunt 43. Post Zachariam Verus Viennensium episcopus floruit. Cujus regni a. 3o assumptus est ipse beatus apostolus anno post passionem Domini 68o, ind. 14, epacta 6; et sexto ejus anno migravit ad Dominum beatus Sanctinus, et suscepit aecclesiam regendam Maurus presbyter, vir honestae vitae et per cuncta laudabilis. [HIER.] Trajano adversus Christianos persequutionem movente, Symeon Hierosolymorum epicopus crucifigitur, Ignatus bestiis traditur, Alexander papa post administratum a. 11, m. 7, d. 2 pontificatum martyrio coronatur sub Trajano 5. Non. Mai (Gesta pont. Rom.). Hic constituit ut aqua sparsionis cum sale benedici. Post eum sedit Xystus, [Col. 0038D] natione Romanus, ex patre Pastore, de regione Via Lata, a. 10. m. 2, d. 1. [ADO.] Hic constituit ut ministeria sacrata non tangerentur nisi a ministris. Justus Viennensis episcopus floruit [35 1Kb] .

Anno quoque ab inc. Dom. 121. regnavit Adrianus, consobrinae Trajani filius. [BEDA, HIERON.] Hic 9o imperii sui anno persequutione laxata, pater patriae appellatur, et uxor ejus augusta. Regnavit a. 21. Thelesphorus, Grecus natione ex anachorita, a. 11, m. 3, d. 21 (Gesta pont. Rom.). Duxit [36 1Kb] illustre [Col. 0039A] martyrium Non. Jan. Hic constituit ut 7 ebdomadis ante pascha jejunium celebretur (fol. 17') et in nocte natalis Domini missae celebrentur et Gloria in excelsis Deo caneretur. Obiit 3. Idus Januar [37 1Kb] . Cui successit Yginus natione Grecus ex phylosopho de Athenis, sedit a. 4, m. 3, d. 8. Hic clerum composuit et distribuit gradus ecclesiasticos. Obiit 3. Idus Januar [38 1Kb] .

Anno ab inc. Dom. 142 [BEDA]. Antoninus cognomento Pius cum filiis Aurelio et Lucio regnavit a. 22, m. 4. Pius, natione Italus, ex patre Rufino, frater Pastoris, de civitate Aquileia (Gesta pont. Rom.), sedit post Yginum a. 19, m. 4, d. 3. Obiit 5. Idus Julii [39 1Kb] . Hic, angelo monente, precepit Dominico die pascha celebrari. Inter Pium et Anicetum d. 29. Anicetus, [Col. 0039B] natione Syrus, patre Johanne, de Vico Emisa [40 1Kb] , a. 11, m. 4, d. 3 [BEDA]. Obiit Kal. Mai [41 1Kb] . Sub quo Policarpus Romam veniens, multos ab heretica labe Valentini et Cerdonis castigavit.

Anno ab inc. Dom. 164. Marcus Antoninus Verus cum fratre Aurelio Commodo regnavit a. 29, m. 1. Fotinus Lugdunensis et Justus Viennensis martyrio coronantur [42 1Kb] . Polvcarpus martyrio coronatur. Vero quater et Quadrato Aproniano et Paulo consulibus sub Aniceto. (Gesta pont.) In Gallia quoque multi pro Christo occisi sunt. Anicetus papa constituit ut clericus comam non nutriret. Obiit 11. Kal. Julii [43 1Kb] . Inter Anicetum et Sotherum d. 21. Sother, natione Campanus, ex patre Concordio, de civitate Fundis, anno ab inc. Dom. 168, Marci Antonini Veri [Col. 0039C] et Aurelii Commodi 9. suscepit gubernacula Romanae ecclesiae, sedit a. 9, m. 7, d. 21. Hic constituit ut nulla monacha pallam sacratam tangeret nec incensum in ecclesia poneret. Obiit 10. Kal. Mai. [44 1Kb] . Inter Sotherum et Eleutherum d. 21. Anno ab inc. Dom. 177. Eleutherus, natione Grecus, patre Abundio, de oppido Nicopoli, sedit a. 15, m. 3, d. 2. Hic constituit ut nulla esca a Christianis repudiaretur quae rationabilis et humana est; ad quem missa epistola Lucius Britanniae rex ut Christianus efficeretur impetrat. Obiit 7 Kal. Junii [45 1Kb] . Defuncto Commodo fratre Antoninus Commodum filium suum consortem regni facit, qui regnavit post mortem patris annis 15. Cujus [46 1Kb] tempore Marcomannicum [Col. 0039D] bellum Dei actum est providentia. Nam cum insurrexissent in Romanos gentes barbarae innumerabili multitudine, id est Marcomanni, Quadi, Wandali, Sarmatae, Suevi et omnis pene Germania, et in Quadorum usque fines progressus Romanus exercitus propter aquarum penuriam gravius sitis quam hostis sustineret periculum, ad invocationem nominis Christi, quam subito milites magna fidei constantia fecerunt, tanta vis pluviarum erupit, ut Romanos [Col. 0040A] largissime refecerit et barbaros crebris fulminum ictibus territos in fugam converterit. Quorum terga cedentes, incruentam victoriam potenti Christi meruere auxilio. Sub quo Hyrenaeus Lugdunensis episcopus claruit, et Dionysius Viennensis. Post quem regnavit Helius Pertinax mensibus 6. Quo defuncto regnavit Severus anno ab inc. Dom. 198. regnavit a. 18. Victor, natione Afer, patre Felice, sedit a. 12, m. 2, d. 10 (Gesta pont. Rom.). Hic constituit, sicut et Pius, ut pascha die Dominico celebraretur a. 14. luna primi mensis usque ad 21. ejusdem mensis. Obiit 5. Kal. Aug.

Anno ab inc. Dom. 206. Zepherinus, natione Romanus, patre Abundio, sedit a. 18, m. 6, d. 10. Obiit 7. Kal. Sept.

[Col. 0040B] Anno ab inc. Dom. 216 [BEDA]. Antoninus Cara calla regnavit a. 7. Post hunc Macrinus a. 1, et post eum Marcus Aurelius imperator a 4. Anno [47 1Kb] ab inc. Dom. 202, Severi a. 4, questione habita de observatione paschae Victor Romanus papa, Narcissus Iherosolimae, Policrates Ephesiorum, Hyreneus Lugdunensium litteris ediderunt qualiter paschae esset observandum.

Anno ab inc. Dom. 210. sub Severo martyrium beati Hyrenei cum sociis actum est (fol. 18).

Anno ab inc. Dom. 224, 1o anno Marci Aurelii, Calixtus, natione Romanus, patre Domicio, de urbe Ravennatium, sedit a. 6, m. 2, d. 10 (Gesta pont. Rom.). Coronatus est martyrio sub Alexandro 2. Idus Octobris, 3o Alexandri anno. Cui successit Urbanus, [Col. 0040C] natione Campanus, patre Pontiano. Sedit a. 7, m. 10, d. 20; obiit 9. Kal. Junii [48 1Kb] . Inter Urbanum et Pontianum d. 30. Pontianus, natione Romanus, patre Calpurnio, sedit a. 9, m. 5, d. 2. Pontianus [49 1Kb] sub Maximino fustibus cesus occubuit 3. Kal. Nov. Defuncto Aurelio, anno Dom. inc. 228 successit Alexander [BEDA]; regnavit a. 13. Inter Pontianum et Antherum d. 10.

Anno [50 1Kb] imperii Alexandri 13o, ab inc. Dom. 236, indictione 15, epacta 9, concurr. 6, secundo anno pontificatus Pontiani papae, celebratum est pascha primum sicut hactenus servatur a nobis. Nam usque ad id tempus observabatur in 14. luna secundum morem Judeorum.

[Col. 0040D] Anno ab inc. Dom. 241. ordinatus est 11. Kal. Decembris Antherus, natione Grecus, patre Romulo. Sedit m. 1, d. 17; obiit [51 1Kb] 4. Non. Januar. (Gesta pont. Rom.) Post Alexandrum Maximinus regnare orsus [BEDA], persecutionem movit in Christianos, a quo Pontianus et Antherus martyrio coronantur; regnavitque Maximinus a. 3, et post eum Gordianus a. 6. Sub [52 1Kb] Gordiano Florentius Viennensis episcopus claruit. Post quem regnavit Philippus [Col. 0041A] cum filio Phylippo a. 7 [ADO]. Hic primus omnium imperatorum christianus fuit, et 3 ejus anno millesimus annus Romae urbis expletus est. Unde coronata urbe cum sollempnizaret populus Romanus et sacrificia celebraret, imperator cum filio et coevo sibi Pontio (Acta Pontii?), nobili et ingenuo viro, occulte tamen christiano, procedebat ad templum. Sed a beato Pontio revocatus et doctrinis ecclesiasticis imbutus, baptizatus est cum filio. Qui beatus Pontius ob hoc quia Romanos imperatores Christo credere docuit, martyrii coronam suscepit. Corpus ejus translatum post longa tempora nunc condigne requiescit et veneratur in monasterio quod Tomerias dicitur. Philippus [53 1Kb] imperator in die paschae, id est in ipsius vigiliis, cum voluisset communicare [Col. 0041B] misteriis, a Fabiano papa qui pontificatum susceperat anno dom. incarn. 241, non prius est permissus, nisi confiteretur peccata sua et inter penitentes staret, et per penitentiam culpas quae de eo plurime ferebantur dilueret. At ille quod a sacerdote fuerat imperatum libenter suscepit, divinum metum et fidem religionis plenissimam rebus et operibus sibi inesse comprobans. Hujus humilitas tanto mordacius tumorem regum nostrorum impetit, quanto religiosius ille in tam tenera [54 1Kb] christianitate penitentiam [54 1Kb] susceperit, quam [54 1Kb] isti in matura ecclesia [54 1Kb] et [54 1Kb] per [54 1Kb] orbem [54 1Kb] dilatata nec audire consentiunt.

Anno inc. Dom. 257 Decius imperium assumpsit quod tenuit a. 1, m. 3 [BEDA; REGINO]. His [55 1Kb] 3 [Col. 0041C] mensibus Decii adde Antonini Pii 3, Marci Antonini 1, Helii Pertinacis 6, fit annus qui hic ponitur. Remanet m. 1 et d. 28 supranotati. Anthero papa martyrio coronato, Fabianus succedens, natione Romanus, patre Fabio sedit a. 13, m. 11 (Gesta pont. Rom.). Inter Antherum et Fabianum d. 13. Decius multa sanctorum milia interfecit. Fabiano papa sub Decio martyrio coronato 13. Kal. Februarii cessavit episcopatus d. 7.

Anno dom. inc. 254, quo tempore claruit Lupicinus Viennensis, succedit Cornelius natione Romanus, patre Romano [ADO.] Sedit a. 5, d. 3. Coronatus [56 1Kb] est sub Decio. Hic rogatus a Lucina levavit corpora sanctorum apostolorum; et Pauli quidem via Ostensi, ubi decollatus est, posuit 18. Kal. [Col. 0041D] Octobris. Inter Cornelium et Lucium d. 35. Cujus tempore surrexit heresis Novatianorum a quodam Novato qui ex. . . . . ecclesiam ordinacione Novatiani et Deus Cornelium intronizari voluisset, ab ecclesia recessit et heresim sui nominis statuit. Praeerat tunc Carthagini Cyprianus martyr primas Affricae qui superfuit Cornelio usque ad tempora domni Lucii papae, et coronatus est eodem die quo Cornelius persecutione Valeriani martyrio [54 1Kb] . Lucius, Romanus, patre Porfirio, sedit a. 3, m. 3, d. 3. [Col. 0042A] (Gesta pont. Rom.). Hic constituit ut 2 presbiteri et 3 diaconi episcopum in omni loco non desererent. Obiit 3. Non. Martii, sepultus 8. Kal. Sept. [BEDA]. Inter Lucium et Stephanum d. 25. Gallus cum filio Volusiano regnavit a. 2, m. 4. Stephanus Romanus, patre Jobio, a. 6, m. 6, d. 2. Hic constituit ut sacerdotes et levitae vestes sacras in cotidiano usu non haberent (Gesta pont. Rom.). Decollatus est sub Valeriano et Gallieno 4. Non. Aug., et cessavit episcopatus d. 22.

Anno inc. Dom. 261. regnaverunt Valerianus et Galienus a. 15 [BEDA] Valerianus in christianos persequutione commota statim [57 1Kb] a Sapore Persarum rege capitur (fol. 18), et luminibus orbatus misera servitute consenescit [ADO.]; ita ut Sapori [Col. 0042B] equum ascendenti dorsum pro scabello pararet. Unde territus Galienus pacem ecclesiis reddidit [BEDA].

Anno. inc. Dom. 276. Claudius regnavit a. 1, m. 9 [REGINO]. His [58 1Kb] 9 mensibus adde 4 Volusiani, fit annus qui hic numeratur, et remanet m. 1. Cui successit Aurelianus a. 5, m. 5. Hic christianos persequitur. Sub hoc passus est Benignus martyr cum sociis. Quo mortuo Tacitus regnat menses 6 [BEDA; REGINO]. His [59 1Kb] etiam adde 6 Aureliani, fit annus, remanent 88 dies Floriani. His junge 28 dies qui supra remanserunt, fiunt 108, menses 3 et 18 dies. Adde superfluos 2 menses, fiunt m. 5 et d. 18. Et post eum Florianus dies 88 [BEDA]; post quem regnavit Probus a. 5, m. 4. His [60 1Kb] adde 6 Taciti et [Col. 0042C] 5 supradictos [REGINO], fit annus, remanent menses 3.

Anno ab inc. Dom. 264, Valeriani et Galieni a. 3, quo [61 1Kb] tempore Simplides episcopus Viennensis claruit [ADO] Xystus, Grecus, ex phylosopho ordinatus 11. Kal. Aug. A. 1, m. 11, d. 5. Passus est sub Valeriano 8. Idus August. (Gesta pont. Rom.) Inter Xystum et Dionysium d. 5 [62 1Kb] . Dionysius ex monacho, cujus generationem invenire non potui, sedit a 6, m. 2, d. 4. Regnavit Carus cum filiis Carino et Numeriano a. 2. Cui successit Diocletianus anno ab inc. Dom. 290 [BEDA]; regnavit a. 20 cum Maximiano et Constantio, et post mortem Diocletiani Maximianus cum Severo, Galerio et Maximino [BEDA]. Dionysius papa parrochias et dioceses constituit, et [Col. 0042D] presbyteris ecclesias dedit (Gesta pont. Rom.). Cui successit Felix Romanus, patre Constantio, sedit a. 4, m. 3, d. 1. Obiit 3. Kal. Jun. Constituit supra memorias martyrum missas celebrari. Euticianus Tuscus, patre Marino, de civitate Lunis, sedit a. 1, m. 1, d. 1. Sub [63 1Kb] Aureliano hic martyrio coronatus 8. Kal. Aug. in cimiterio Calixti sepelitur, qui etiam ipse 342 martyres manu sua sepelivit, et cessavit episcopatus dies 8. Constituit super altare benedici fruges fabae et uvae. Gaius Dalmata, patre [Col. 0043A] Gaio, ex genere Diocletiani, a. 11, m. 4, d. 12 Martyrio coronatus est 11. Kal. Mai. Hujus temporibus viguit sanctus Sebastianus. Inter Gaium et Marcellinum dies 11. Marcellinus Romanus, patre Prejecto [64 1Kb] , a. 9, m. 4, d. 17. Inter Marcellinum et Marcellum dies 25. Marcellus Romanus, patre Benedicto de Via Lata, a. 6, m. 7, d. 25. Diocletianus imperator ad consortium imperii Maximianum ascivit, Valerium et Constantium cesares fecit. Hic adorari se jussit ut Deum [HIERON]. Constantius cesar juxta Lingonas 60 milia Alemannorum qui rebellaverant interfecit. Anno 18 regni Diocletiani persequutio nova cepit, et mense Martio in diebus paschae quod fuit 5. Kal. Aprilis universae aecclesiae subversae sunt. Vicesimo autem, id est ultimo anno regni, qui [Col. 0043B] erat tertius annus persequutionis ab inc. Dom. 310, Diocletianus et Maximianus Mediolani purpuram deposuerunt. Diocletianus moritur. Maximianus apud Massiliam fugiens, dum genero suo insidias parat, strangulatus interiit. Constantius cesar, Claudii imperatoris nepos ex filia, pater Constantini, tertio anno persequutionis obiit, vir summae civilitatis et mansuetudinis [BEDA]. Et Maximianus et Severus caesares facti sunt (fol. 19). Maximianus stupra sua christianorum persequutionibus accumulat. Cepta semel persequutio efferbuit usque ad 7. Constantini principis annum; ita infra unum mensem 17 milia martyrum passi inveniuntur.

Anno ab inc. Dom. 310 (Gesta pont. Rom.), Constantinus, Constantii ex Helena filius, in Brittania [Col. 0043C] imperator creatus 5. Non. Mai, regnavit a. 30, m. 10. His adde 3 menses qui supra remanserunt, fit annus, remanet mensis [REG.]. Sub hoc S. Agricius confessor et episcopus Trevirensis claruit, cujus successor fuit S. Maximinus (Gesta pont. Rom.). Post Marcellum, primo anno Constantini, Eusebius Grecus ex medico sedit Romae mensibus 7. Sub hoc inventa est crux Domini. Obiit 5. Non. Oct., et cessavit episcopatus dies 7 [BEDA]. Inter Marcellum et Eusebium dies 20. Quarto anno persequutionis Maxentius, Herculii Maximiani filius, Romae augustus appellatus est. Contra quem pugnavit Constantinus 6. imperii sui anno, et apud Romam interfecto eo, Urbem recepit. Helena, mater Constantini, christianissima, [Col. 0043D] filium proficiscentem ad bellum prosequuta, de civitate Trevirorum cum multo comitatu egressa, Bysontium venit, et in ecclesiola sancti Stephani in monte sita juges fundens lacrimas et longa ducens jejunia, pro salute filii [aures*] Domini et beati Stephani prece pulsabat humillima. Et quia locus ille erat permodicus, votum vovit de reparatione et ampliatione novae ecclesiae, quod et fecit dirigens cementarios et expensas ad edificationem basilicae condignas. Constantinus imperator victoria [Col. 0044A] potitus per vexillum sanctae Crucis celitus illi ostensum, matrem suam misit Hierosolimis ad perquirendum lignum dominicum, quod etiam invenit et sic secari fecit per medium, ut et crucem deferret ad filium, et crucem Hierosolymis reservaret, sapienti usa consilio, ut ubi fuerat membris dominicis aptata per supplicium, illic glorificata veneraretur a populis. Melchiades Afer sedit Romae annis 4 (Gesta pont. Rom.); quo [65 1Kb] tempore claruit Paschalius Viennensis episcopus. Hic constituit ut nullus die dominico aut 5. feria jejunaret. Obiit 3. Idus Decembris, et cessavit episcopatus dies 17.

Anno dom. inc. 315. Silvester Romanus, patre Rufino, sedit a. 22, m. 10, d. 11. Hic constituit crisma confici, et baptizatum confirmari, dalmaticas [Col. 0044B] precepit indui et sacrificium panno lineo involvi. Secundo igitur anno postquam Constantinus superato Maxentio tyranno, Maximiani Herculii filio, Urbem recepit, persequutionis anno 10, per Silvestri papae predicationem ad fidem Christi conversus est, et fecit Romae, ubi baptizatus est, basilicam beati Johannis baptistae quae appellatur Constantiniana [BEDA]. Hoc [66 1Kb] est privilegium quo Silvester papa interventu Helenae augustae per Agricium patriarcham Trevirensem ditavit ecclesiam, quod Volusianus archiepiscopus rescribi jussit [(37) 1Kb] : Â»Sicut in gentilitate propria virtute, sortire et nunc Treviri primas * super Gallos spiritualem et Germanos prioratum, quem tibi prae omnibus harum gentium episcopis [Col. 0044C] in primitivis christianae religionis doctoribus, scilicet Euchario, Valerio et Materno, per baculum suum caput ecclesiae Petrus signavit * habendum, suam quodammodo minuens dignitatem, ut te participem faceret. Quomodo ego Silvester servus ejus successioneque indignus per patriarcham Agricium renovans confirmo, ad honorem dominae Helenae augustae ejusdem metropolis indigenae, quam ipsa felix per apostolum Mathiam a Judaea translatum ceterisque reliquiis Domini magnifice ditavit specialiterque provexit. Hujus privilegii cleri novici emuli communione dirimantur, quoniam anathemate maculantur [67 1Kb] .Â« Fecit et aliam beato Petro in templo Apollinis (fol. 19'), nec non et aliam beato Paulo, corpus utriusque aere cyprico circumdans 5 [Col. 0044D] pedes grosso (Ibid.). Fecit et basilicam in palatio Sororiano quae cognominatur, ubi de ligno crucis Domini posuit. Basilicam etiam sanctae martyris Agnae ex rogatu filiae suae fecit, et baptisterium ibidem ubi et baptizata est soror ejus Constantia cum filia Augusta. Fecit et basilicam beato martyri Laurentio via Tyburtina in agro Verano. Basilicam quoque via Lavicana inter duos lauros beatis martyribus Marcellino et Petro, et mausoleum ubi matrem suam posuit in sarcophago purpureo. Basilicam [Col. 0045A] quoque in civitate Ostia juxta portum urbis Romae beatorum apostolorum Petri et Pauli et sancti Johannis baptistae. Item aliam sancti Johannis baptistae in civitate Albanensi. Item aliam in urbe Neapoli [BEDA]. Idem Constantinus Drepanam [68 1Kb] Bythiniae civitatem in honorem martyris Luciani ibi conditi instaurans ex vocabulo matris suae Helenopolim nuncupavit. Constituit templa paganorum claudi. Hic statuens urbem nominis sui in Trachia, Constantinopolim appellavit, quam et sedem imperii et totius Orientis caput esse voluit. Fecit etiam privilegium sanctae Romanae ecclesiae quod constituit beato papae Silvestro et omnibus successoribus ejus pontificibus usque in perpetuum, et optulit illud super corpus beati Petri apostoli. Quod hic inserere [Col. 0045B] non pigebit. Est autem hujusmodi (Decret.): Â»In nomine sanctae et individuae Trinitatis, Patris scilicet et Filii et Spiritus sancti. Imperator caesar Flavius Constantinus, in Christo Jesu una ex eadem Trinitatis persona salvatore domino Deo nostro fidelis, mansuetus, maximus, beneficus, Alemannicus, Brittanicus, Hunicus, pius, felix, victor et triumphator, semper augustus, sanctissimo ac beatissimo patri Silvestro urbis Romae episcopo et papae, et omnibus ejus successoribus qui in sede beati Petri apostoli sessuri sunt usque in fine seculi pontificibus, nec non etiam omnibus reverentissimis et Deo amabilibus catholicis episcopis eidemque sacrosanctae Romanae ecclesiae per hanc nostram imperialem constitutionem [Col. 0045C] subjectis in universo orbe terrarum, necnon et posteris eorum cunctis postfuturis temporibus constitutis, gratia, pax, gaudium, longanimitas, misericordia, a Deo patre omnipotente et Jesu Christo filio ejus et Spiritu sancto in omnibus vobis (fol. 20). Quod equalis salvator et redemptor noster Jesus Christus, altissimi patris filius, per suos sanctos apostolos Petrum et Paulum, interveniente patrono nostro Silvestro summo pontifice et universali papa, mirabiliter operari dignatus est, liquida narratione per hujus nostrae imperialis constitutionis paginam ad agnitionem omnium populorum universo orbe terrarum studuit propagare nostra mansuetissima serenitas, primum quidem fidem nostram, quam a prelato exortatore nostro Silvestro universali papa et [Col. 0045D] pontifice edocti sumus, intima cordis confessione ad instruendas omnium mentes proferentes, et ita demum misericordia Dei super nos diffusam annunciantes. Nosse enim vos volumus, sicut per anteriorem nostram sacram pragmaticam jussionem significavimus, nos a culturis idolorum, simulacris mutis et manufactis, diabolicis compositionibus atque ab omnibus Satanae pompis recessisse, et ad integram christianorum fidem, quae est lux vera et vita perpetua, pervenisse, credentes juxta id quod nos idem almificus summus pater et doctor noster Silvester instruxit, credere in Deum patrem omnipotentem, factorem celi et terrae, visibilium omnium et invisibilium, [Col. 0046A] et in Jesum Christum filium ejus unicum, Dominum nostrum, creata sunt omnia, et in Spiritum sanctum dominum et vivificatorem universae creaturae. Nos Patrem et Filium et Spiritum sanctum confitemur, ita ut in Trinitate perfecta sit plenitudo divinitatis et unitas potestatis. Pater Deus, Filius Deus, Spiritus sanctus Deus; et tres unum sunt. Tres itaque personae, sed una potestas; nam semper Deus se edidit ex se quod semper erat gignenda ad secula verbum. Et quando eodem solo suae sapientiae verbo universam formavit creaturam, cum eo erat cuncta suo archano componens ministerio. Igitur perfectis celorum virtutibus et universis terrae materiis, pio sapientiae nutu ad imaginem et similitudinem suam primum de limo terrae fingens hominem, hunc paradiso [Col. 0046B] posuit voluptatis. Quem antiquus serpens et antiquus hostis invidus diabolus, per amarissimum ligni vetiti gustum, exulem ab eisdem effecit gaudiis, eoque expulso non desunt sua venenosa multis modis protelare jacula, ut a via veritatis humanum abstrahens genus, idolorum culturae, creaturae videlicet et non creatori, deservire suadent. Quatinus per hoc eos quos suis valuerit irretire insidiis, secum eterno afficiat concremando supplicio. Sed Deus noster misertus plasmatis sui, dirigens sanctos suos prophetas, per quos lumen futurae vitae, adventum videlicet filii sui domini nostri Dei et salvatoris nostri Jesu Christi adnuncians, misit eundem unigenitum filium suum et sapientiae verbum (fol. 20'). Qui descendens [Col. 0046C] de celis propter nostram salutem, natus de Spiritu sancto et Maria virgine, verbum caro factum est et habitavit in nobis, nec amisit quod fuerat, sed cepit esse quod non erat, perfectus Deus et homo; ut Deus perficiens mirabilia, ut homo humanas sustinens passiones. Ita verum hominem et verum Deum predicante patre nostro Silvestro summo pontifice intelligimus, ut verum Deum et verum hominem fuisse non abnegemus. Qui electis 12 apostolis miraculis coram eis et innumera populi multitudine coruscavit. Confitemur eundem Dominum nostrum dominum Christum et implesse legem et prophetas, passum, crucifixum, secundum Scripturas tercia die a mortuis surrexisse, assumptum in celos, atque sedentem ad dexteram Patris, inde [Col. 0046D] venturum judicare vivos et mortuos; cujus imperii non erit finis. Haec est fides nostra orthodoxa a beatissimo Silvestro summo pontifice nobis prolata. Id circo exortamur omnem populum et diversas gentium nationes hanc fidem tenere, colere et predicare, et in sanctae Trinitatis nomine gratiam baptismi consequi, et dominum Jesum Christum salvatorem nostrum, qui cum Patre et Spiritu sancto per infinita vivit et regnat secula, quem Silvester beatissimus pater noster universalis predicat pontifex, corde devoto adorare. Ipse enim dominus Deus noster misertus mihi peccatori, nostris suos sanctos apostolos ad visitandum nos et lumen sui splendoris infulsit [Col. 0047A] nobis et abstractum a tenebris ad veram suam lucem et agnitionem sui nominis me pervenisse gratulamini. Nam cum dudum valida squaloris lepra totam mei corporis invasisset carnem, et multorum medicorum convenientium cura adhiberetur, nihil profuit ad salutem. Ad haec advenerunt sacerdotes Capitolii dicentes mihi debere fontem fieri in Capitolio, et compleri hunc innocentum sanguine, et in eo calente totum me posse mundari. Et secundum eorum dicta aggregatis pluribus innocentibus, dum vellent sacrilegi paganorum sacerdotes eos mactari et ex eorum sanguine fontem repleri, cernens serenitas nostra lacrimas matrum eorum, ilico exorrui facinus, misertusque earum, proprios illis restitui filios, datisque vehiculis et donis concessis ad propria [Col. 0047B] illas omnes gaudentes relaxavimus. Eadem igitur transacta die nocturno nobis facto silentio dum somni tempus advenisset, adsunt apostoli sancti Petrus et Paulus dicentes mihi: Â»Quia flagitiis posuisti terminum, et effusionem sanguinis innocentis orruisti, missi sumus a Christo domino nostro dare tibi sanitatis recuperande consilium. Audi igitur monita nostra, et fac quaecunque indicamus tibi. Silvester episcopus civitatis ad montem Seraptim fugiens persequutiones tuas, in cavernis cum suis clericis latebram fovet. Hunc cum ad te adduxeris, ipse tibi piscinam salutis ostendet, in qua dum te tertio merserit, omnis a te leprae valetudo diffugiet. Quod cum factum fuerit, hanc vicissitudinem tuo Salvatori compensa, ut omnes per totum orbem tuo [Col. 0047C] jussu ecclesiae restaurentur. Te autem ipsum in hac parte purifica, ut relicta omni superstitione idolorum Dominum vivum et verum, qui solus est Deus verus, adores et colas, ut ad ejus voluntatem attingas.Â« Exurgens autem a somno protinus juxta id quod a sanctis apostolis admonitus sum peregi, advocatoque eodem precipuo et magnifico patre et illuminatore nostro Silvestro universali papa, omnia a sanctis apostolis precepta in verba dixi, percunctatusque sum eum, qui essent dii isti Petrus et Paulus (fol. 21). Ille vero non eos vere deos dictos ait, sed apostolos Salvatoris domini nostri Jesu Christi. Et rursum interrogare cepimus eundem beatissimum papam, utrum eorum imagines pictas haberet, ut ex picturis [Col. 0047D] disceremus hos esse quos me revelatio docuerat. Tunc isdem venerabilis pater imagines eorundem apostolorum per diaconem suum exiberi precepit. Quam dum aspicerem et eorum quos in somno videram figuratos in ipsis imaginibus aspexissem vultus, ingenti clamore coram omnibus satrapis meis confessus sum eos esse quos in somno videram. Ad haec indixit beatissimus Silvester, idem pater noster, urbis Romae episcopus, nobis poenitentiae tempus intra palatium nostrum Lateranense in jejunio et cilicio, ut omnia quae a nobis impie peracta atque injuste disposita fuerant, vigiliis, jejuniis, lacrimis et orationibus apud dominum nostrum Jesum Christum Salvatorem nobis donari impetraremus. Deinde per manus impositionem clericorum usque [Col. 0048A] ad ipsum presulem veni, ibique abrenuncians Satanae pompis et operibus ejus, et universis idolis manu factis, credere me dixi in Deum patrem omnipotentem factorem coeli et terrae, visibilium et invisibilium, et in Jesum Christum unicum dominum nostrum qui natus est de Spiritu sancto et Maria virgine, spontanea voluntate coram omni populo confessus sum. Benedictoque fonte illic me trina mersione unda salutis purificavit. Positoque me in fontis gremio, manum me de coelo contingentem propriis oculis vidi, de qua mundus exurgens, ab omni me leprae squalore mundatum cognoscite (fol. 21'). Levatoque me de venerabili fonte indutoque vestibus candidis septiformis Spiritus sancti in consignationem adhibuit, beati crismatis unctione et sanctae [Col. 0048B] crucis vexillo meam frontem linivit, dicens: Â»Signat te Dominus sigillo fidei suae in nomine Patris, et Filii, et Spiritus sancti in consignatione fidei;Â« cunctusque clerus respondit: Â»Amen.Â« Et adjecit presul: Â»Pax tibi.Â« Primo itaque post perceptum sacri baptismatis mysterium et post curationem corporis mei a squalore leprae agnovi non esse alium Deum nisi Patrem et Filium et Spiritum sanctum, quem beatissimus pater Silvester predicat, trinitatem in unitate, unitatem in trinitate. Nam omnes dii gentium quos hactenus colui, demonia opera manu hominum facta comprobantur. Etenim quantam potestatem idem Salvator apostolo suo Petro contulerit in coelo et in terra, lucidissime nobis idem [Col. 0048C] venerabilis pater edixit, dum fidelem cum in sua interrogatione inveniens dixit: Â»Tu es Petrus et super hanc petram edificabo ecclesiam meam, et portae inferi non praevalebunt adversus eam, et tibi dabo claves regni celorum, et quodcunque ligaveris super terram erit ligatum et in celis, et quodcunque solveris super terram erit solutum et in celis.Â« Mirum hoc est valde et gloriosum in terra ligare et solvere, et in celo ligatum et solutum esse. Et dum haec praedicante beatissimo Silvestro agnoscerem et beneficiis ipsius beati Petri integre me sanitati corporis restitutum, utile judicavimus una cum omnibus nostris satrapis et universo senatu et cuncto populo Romanae gloriae et imperio subjacente, ut sicut in terris vicarius filii Domini videtur esse constitutus, ita [Col. 0048D] etiam et pontifices qui ipsius principis apostolorum vices gerunt, principatus potestatem amplius quam terrena nostrae imperialis mansuetudo serenitatis habere videtur, concessam a nobis nostroque imperio obtineant, eligentes nobis ipsum principem apostolorum vel ejus vicarios firmos apud Deum esse patronos. Et sicut est nostra terrena imperialis potentia ejus sacrosanctam Romanam ecclesiam decrevimus honorare et amplius quam nostrum imperium et terrenum regnum sedem sacratissimam beati Petri gloriose exaltare, tribuentes ei potestatem et gloriae dignitatem atque vigorem et honorificentiam imperialem, atque decernentes sancimus, ut principatum optineat tam super 4 precipuas sedes, Antiochenam, Alexandrinam, Constantinopolitanam [Col. 0049A] et Jerosolimitanam, quamque eciam super omnes universo orbe terrarum Dei ecclesias. Et pontifex qui pro tempore ipsius sacrosanctae Romanae ecclesiae extiterit, celsior et princeps cunctis sacerdotibus totius mundi existat, et ejus judicio quaeque ad cultum Dei et fidei christianorum stabilitatem procuranda fuerint, disponantur (fol. 22). Justum quippe est ut ibi lex sancta caput teneat principatus, ubi sanctarum legum institutor Salvator noster beatum Petrum apostolum apostolatus optinere precepit cathedram, ubi et crucis patibulum sustinens beatae mortis sumpsit poculum, suique magistri et domini imitator apparuit; et ibi gentes pro confessione Christi nominis colla flectant, ubi earum doctor Paulus extenso collo pro Christo martyrio est coronatus; [Col. 0049B] illic usque in finem querant doctorem, ubi sanctum quiescit doctoris corpus; et ibi proni et humiliati celestis regis domini salvatoris nostri Jesu Christi famulentur officio, ubi superbi terreni regis serviebant. Interea nosse volumus omnem populum universarum gentium et nationum per totum orbem terrarum, construxisse nos intra palatium nostrum Lateranense eidem salvatori nostro domino Deo Jesu Christo ecclesiam a fundamentis, et 12 nos sciatis de ejus fundamentis secundum numerum 12 apostolorum cophinos terrae onustos propriis asportasse humeris; quam sacrosanctam ecclesiam caput et verticem omnium ecclesiarum in universo orbe terrarum dici, coli et venerari et predicari sancimus, sicut per alia nostra imperialia decreta statuimus. [Col. 0049C] Construximus etiam ecclesias beatorum Petri et Pauli principum apostolorum, quas auro et argento locupletavimus, ubi et sacratissima eorum corpora cum magno honore recondentes, thecas ipsorum ex electro, cui nulla fortitudo elementorum prevalet, construentes; crucem ex auro purissimo et gemmis preciosis per singulas eorum thecas posuimus, et clavis aureis confiximus, quibus pro concinnatione luminarium praedia contulimus et rebus diversis eas ditavimus, et per nostram imperialium jussionem sacram tam in oriente et occidente quam in septentrionali et meridionali plaga, videlicet in Judaea, Grecia, Asia, Tracia, Africa, Italia vel diversis insulis, nostram largitatem eis concessimus, ea prorsus [Col. 0049D] ratione ut per manus beatissimi patris nostri Silvestri pontificis successorumque ejus omnia disponantur. Gaudeat itaque una nobiscum omnis populus et gentium nationes in universo orbe terrarum, quos exortamus omnes ut Deo et salvatori nostro Jesu Christo immensas una nobiscum gratias referatis, quoniam ipse Deus in celis desuper et in terra deorsum; qui nos per suos sanctos apostolos visitans sanctum baptismatis sacramentum percipere jussit, et corporis sanitate dignos effecit (fol. 22'). Pro qua concedimus ipsis sanctis apostolis dominis meis, et per eos etiam beato Silvestro patri nostro summo pontifici et universali urbis Romae papae, et omnibus ejus successoribus pontificibus qui usque in fine mundi in sede beati Petri erunt sessuri, atque [Col. 0050A] de presenti contradimus palatium nostrum Lateranense, quod omnibus in toto orbe terrarum prefertur atque eminet palatiis; deinde diadema, videlicet coronam capitis nostri, simulque frigium nec non et superumerale, videlicet lorum quo imperiale assolet circundari collum, verum et clamidem purpuream atque tunicam coccineam et omnia imperialia indumenta et omnem processionem imperialis culminis seu et dignitatem imperialium presidentium equitum; conferentes etiam et imperialia sceptra, simul conta atque signa blanda et omnia diversa ornamenta imperialia et gloriam nostrae potestatis. Viros etiam reverentissimos clericos diversi ordinis eidem sacrosanctae Romanae ecclesiae servientes illud culmen, singularitatem, potentiam et [Col. 0050B] praecellentiam habere sancimus, cujus amplissimus noster senatus videtur gloria adornari, id est patricios atque consules effici, nec non et ceteris dignitatibus imperialibus eos promulgantes decorari. Et sicut ornatur imperialis milicia, ita et clerum sanctae Romanae ecclesiae ornari decernimus, et quemadmodum imperialia officia diversa cubiculariorum ostiariorum et omnium excubitorum ornantur, ita et sanctam Romanam ecclesiam decoravi volumus et ut amplissime pontificali decore praefulgeat. Decernimus et hoc clericis ejusdem sanctae Romanae ecclesiae, ex linteaminibus candidissimo decore eorum decorari equos et ita equitare, et sicut noster senatus calciamentis utitur cum udonibus, id est candido linteamine, illustrari; ut sicut celestia ita [Col. 0050C] et terrena decorentur. Prae omnibus autem licentiam tribuentes ipsi sanctissimo patri nostro Silvestro, urbis Romae episcopo et papae, et omnibus qui post eum in successum perpetuis temporibus advenerint beatissimis pontificibus, pro honore et gloria Christi domini nostri in eadem magna Dei catholica et apostolica ecclesia ex nostris inclitis, quem placatus proprio consilio clericare voluerit et in numero religiosorum clericorum dinumerare, nullo ex omnibus presumente superbe agere. Decrevimus itaque et hoc ut idem venerabilis pater noster Silvester summus pontifex vel omnes ejus successores diadema, videlicet coronam ex capite nostro, quod illi concessimus, ex auro purissimo et gemmis preciosis [Col. 0050D] uti debeant et in suo capite ad laudem Dei pro honore beati Petri gestare (fol. 23). Ipse vero beatus papa supra coronam clericatus, quam gerit ad gloriam beati Petri, omnino ipsa ex auro non est passus uti corona. Frigium vero candido nitore splendidum resurrectionem dominicam designans, ejus sacratissimo vertici manibus nostris imposuimus: statuentes eodem frigio omnes ejus successores singulariter uti in processionibus ad imitationem imperii nostri. Unde ut non vilescat pontificalis apex, sed magis amplius quam terreni imperii dignitas et gloriae potentia decoretur, ecce tam palatium nostrum ut praelatum est, quamque Romae urbis et omnes Italiae seu occidentalium regionum provincias loca et civitates sepefato beatissimo pontifici [Col. 0051A] universali papae patri nostro Silvestro contradentes atque relinquentes ejus vel successorum ejus pontificum potestati et ditioni, firma imperiali censura per hanc nostram divinalem sacram et pragmaticum constitutum decernimus disponendum, atque sub jure sanctae Romanae ecclesiae concedimus permanendum. Unde congruum perspeximus nostrum imperium et regni potestatem orientalibus transferri et transmutari regionibus et in Bizantiae provinciae in optimo loco nomini nostro civitatem edificari et nostrum illic constitui imperium, quum ubi principatus sacerdotum et christianae religionis caput ab imperatore celesti constitutum est, justum non est ut illic imperator terrenus habeat potestatem. Haec vero omnia quae per hanc nostram [Col. 0051B] imperialem sacram et per alia divinalia decreta statuimus atque confirmamus, usque in finem mundi illibata et inconcussa permanenda decernimus. Unde coram Deo vivo qui nos regnare praecepit et coram ejus terribili judicio obtestamur per hoc nostrum imperiale constitutum omnes successores nostros imperatores et cunctos optimates satrapas et amplissimum senatum et universum populum in toto orbe terrarum nunc et in posterum cunctis retro temporibus imperio nostro subjacentem, nulli eorum quoquo modo licere haec quae a nobis imperiali sanctione sacrosanctae Romanae ecclesiae vel omnibus ejus pontificibus concessa sunt refragari aut confringere vel in quoquam convellere. Si quis autem, quod non credimus, in hoc temerator [Col. 0051C] aut contemptor extiterit, eternis dampnationibus subjaceat innodatus, et sanctos Dei principes apostolorum Petri et Pauli sibi in presenti et in vita futura sentiat contrarios, et in inferno inferiori concrematus, cum diabolo et omnibus impiis deficiat (fol. 23'). Hujus vero imperialis nostri decreti paginam propriis manibus roborantes, super venerabile corpus beati Petri apostolorum principis posuimus, ibique eidem Dei apostolo spopondimus nos cuncta inviolabiliter custodire; et nostris successoribus imperatoribus in mandatis relinquimus, et beatissimo patri nostro Silvestro ejusque per eum cunctis successoribus, domino Deo et salvatore nostro Jesu Christo annuente, tradimus perenniter [Col. 0051D] atque feliciter possidenda. Amen. Divinitas vos conservet per multos annos, sanctissimi et beatissimi patres. Datum Roma sub die 3. Kalendarum Aprilium, domino nostro Flavio Augusto quater et Gallicano viris clarissimis consulibus.Â« Ambrosius [69 1Kb] in libro de obitu Theodosii, Constantino hoc in ultimis constituto baptismatis gratia omnia peccata dimiserit, tamen quod primus imperatorum credidit, et post se hereditatem fidei principibus dereliquit, magni meriti locum repperit.

[ADO] Anno [70 1Kb] post inc. Dom. 625. 6. synodus [Col. 0052A] apud Arelatenses 600 patrum, Marino ejus urbis episcopo, Claudio Viennensi.

Nono igitur anno postquam Constantinus fidem Christi suscepit, pestilens morbus Arrii in toto orbe diffusus est, a quo Arriana heresis [HIERON.]. Ad cujus perfidiam destruendam apud urbem Nicaeam ab Alexandro I. 35o, anno ab inc. Dom. 319 [71 1Kb] , 318 episcopi congregati sunt, preceptione papae Silvestri, ubi et ipse rex interfuit et hereticorum machinas omousii oppositione deleverunt (Gesta p. R.). Congregavit [72 1Kb] etiam Silvester papa in urbe Roma concilium cum consilio augusti 13. Kal. Julii 267 episcopos, et dampnavit iterum Calixtum, Arrium, Fotinum et Sabellium, et constituit ut presbyterum Arrianum resipiscentem non susciperent nisi episcopus [Col. 0052B] loci designaret et crisma ab episcopo confici, et ut episcopi baptizatum consignent propter hereticos, et ut baptizatum puerum presbyter crismate liniat propter occasionem mortis, et ut nullus laicus crimen clerico audeat inferre. Hic sepultus est in cimiterio Priscillae pridie Kal. Januarii vere catholicus et confessor; et cessavit episcopatus diebus 13 [HIERON.]. Moritur Constantinus anno aetatis suae 65, imperii 30.

Anno vero ab inc. Dom. 341. Constantius cum Constantino et Constante fratribus regnaverunt a. 23, m. 5, d. 13.

Anno ab inc. Dom. 338. praefuit Romanae ecclesiae Marcus, natione Romanus, patre Prisco annis [Col. 0052C] 2, m. 7, d. 20. Obiit 6. Non. Octobr.; c. e. d. 21 (Gesta p. R.). Cui successit Julius Romanus, patre Rustico, a. 15, m. 2, d. 7. Obiit 2. Idus Aprilis; c. e. d. 26. Anno regni Constantii 13. [HIERON.] Constans interficitur, post quem Constantius solus optinuit imperium. Eodem anno Romanae ecclesiae pontificatum suscepit Liberius, sedit a. 6, m. 3, d. 4 (Gesta p. R.). Dehinc impietas Arriana Constantii fulta presidio exiliis, carceribus et variis afflictionum modis primo Athanasium, deinde omnes non suae partis episcopos persequuta est [HIERON.]. Athanasius toto orbe fugiens a Maximino Trevirense suscipitur (Gesta p. R.). Liberius papa primo a Constantio pro fidei confessione exilio relegatus. Hoc fuit anno 3, et substituitur cum ejus consilio Felix [Col. 0052D] vir catholicus et Arrianae hereseos adversarius. Hic fecit concilium 48 episcoporum, et dejecit Ursacium et Valentem presbyteros communicantes Constantio. Quem postea Valens et Ursatius, favente eis eodem Constantio augusto Arriano, dejecerunt facto concilio cum hereticis, et Liberium ab ipsis depravatum et ad errorem suum conversum, Limenio et Catulino consulibus, de exilio Romam revocaverunt, et [73 1Kb] facta est persequutio in clero, ita ut multi martyrio coronarentur. Felix vero episcopus habitavit in praedio suo, ubi et in pace quievit 4. Kal. Aug. Liberius [Col. 0053A] itaque consentiens Constantio augusto Arriano, non tantum rebaptizatus est, sed assensum ei praebuit, et postea praefuit in parte annis 7. Omnes anni feliciter in ordine Liberii numerantur. Post Liberium cessavit episcopatus diebus 6. Successit Felix, natione Romanus, patre Anastasio; sedit a. 1, m. 3, d. 2. Hic declaravit Constantium augustum hereticum et rebaptizatum ab Eusebio Nichomediense in villa Aquilone juxta Nichomediam, et pro hoc capite truncatur 3. Idus Novembr., et cessavit episcopatus diebus 38. Sepultus est 17. Kal. Decembr.

Constantius Gallum caesarem nepotem suum interfecit [HIERON.]. Dehinc Julianum caesarem fecit, et in Gallias direxit. Eusebius Vercellensis, Dionysius [Col. 0053B] Mediolanensis, et Lucifer Caralitanus insignes habentur. [PROSPER] Paulinus Trevirensis in Frigia exulans moritur, Constantio novies et Juliano 2. consulibus. Lucifer [74 1Kb] Caralitanus dum rigorem justitiae erga lapsos non relaxat, a suorum communione descivit [75 1Kb] .

Priscillianus Galliciensis episcopus heresim sui nominis condidit Gratiano 6. et Theodosio consulibus. Priscillianus in synodo Burdigalensi dampnandum se intelligens ad Maximum imperatorem fugit, ab Evodio prefecto pretorii gladio addictus est. Itacius et Ursatius episcopi Priscilliani accusatores ob necem ejus communione privantur, Archadio 2. et Rufino consulibus [ADO]. Florebat tunc tempore Nectarius Viennensis episcopus.

[Col. 0053C] [HIERON.] Hylarius Pictavensis cum apud Constantinopolim librum pro se Constantio porrexisset, de exilio Gallias rediit, omnesque pene totius orbis ecclesiae sub nomine pacis regis et Arrianorum consortio polluuntur.

(fol. 24) Constantius a. 20. regni sui Romam ingreditur, et 22. anno synodus apud Ariminum, deinde apud Mediolanum facta est, in qua antiqua 318 episcoporum fides recitata est. Dehinc omnium episcoporum auctoritate heresis Arriana dampnata est. Moritur Constantius anno aetatis suae 45 [REG.]. Post quem Julianus 35us ab Augusto regnavit a. 2, m. 8. His [76 1Kb] adde 6 qui remanserunt, fit ann . . . . remanent 2 m., d. 28 [HIERON.]. Magnentio apud Augustudunum [Col. 0053D] arripiente imperium. Constans haut longe ab Hispania in castro Helena interficitur, ob quam rem conturbata republica Veteranio Misae, Nepotianus Romae imperator factus est, Sergio et Nigriano consulibus [HIERON.]. Nepotiani caput pilo Pisae urbem circumlatum, Vetranioni apud Naysum regium insigne detractum. Magnentius Misae superatus est post consulatum Sergii et Nigriani. Magnentius Lugduni in palatio se interfecit. Decentius frater ejus, quem ad tuendas Gallias caesarem fecerat, Senonas laqueo vitam finivit. Hic ad idolorum [Col. 0054A] cultum conversus christianos persequitur. Primo ejus anno beatus Martinus miliciam deserens, a beato Hilario baptizatus, factus est Christi miles egregius. Juliani blanda fuit persequutio, illiciens magis quam impellens, et multi voluntate propria corruerunt. Julianus ergo in Persas profectus post victoriam a contrariis hostibus separatus, a quodam de suis conto ilia perfossus interiit. Post quem sequenti die Jovinianus christianorum imperator efficitur, quem Julianus apostata milicia privaverat, quia idolis sacrificare noluisset [BEDA]. Hic Athanasium revocavit. Laeta ejus et honesta principia mors immatura corrupit, moritur 8. imperii mense.

Anno ab incarnatione Domini 367. Valentinianus [Col. 0054B] successit Joviniano cum fratre Valente. Valens ab Eudoxio Nichomediae episcopo Arriano rebaptizatus christianos persequitur; regnavit annis undecim [ADO]. Hylarius [77 1Kb] Pictavensis et Nectareus Viennensis moriuntur [BEDA]. Gratianus, Valentiniani filius, tercio Valentiniani et Valentis anno Ambianis imperator efficitur [HIERON.]. Athanaricus, rex Gothorum, christianos persequitur et multos interficit, reliquos sedibus propriis pulsos ad solum Romanum expellit. Anno Valentiniani et Valentis 3. Damasus post Felicem, patre Antonio, Romanae ecclesiae pontificatum suscepit anno ab inc. Dom. 379 (Gesta p. R.). Et cum eodem ordinatus est Ursinus, et facto concilio constitutus est Damasus in sede apostolica, et Ursinus factus est Neapolim episcopus. [Col. 0054C] Sedit a. 18, m. 2, d. 6. Hunc Concordius et Addiscus vel Calistus diacones invidiose de adulterii crimine accusaverunt, quo tamen se purgante in synodo 244 episcoporum, ipsi dampnati et de ecclesia projecti laqueum quem intenderant incurrerunt. Hujus rogatu Hieronymus plurimum in Dei desudante servicio constituit ut psalmi die noctuque in ecclesia canerentur. Et quia indifferenter canebantur ex praecepto ipsius Damasi, hoc beatus Hieronymus sic divisit, ut in fine psalmi Gloria Patri, Filio et Spiritui sancto ab omnibus diceretur, addiditque postea sicut erat in principio et reliqua, ad confutanda utique Arrianae hereseos crementa nefandissima. Sexto [78 1Kb] decimo anno presulatus Damasi, [Col. 0054D] anno 5 Gratiani et Valentiniani, secunda synodus Constantinopolitana. Obiit Damasus papa pridie Idus Decembr., et cessavit episcopatus dies 31 (ib.).

Temporibus igitur Tyberii caesaris gens quaedam egressa ab insula Scandinavia super Renum consedit (Vita S. Sigismundi). Et tempore Valentiniani ad Renum usque descendentes, castra quae ibi posuerunt burgas [79 1Kb] vocaverunt, et ob id acceperunt nomen Burgundiones [FREDEG.], qui antea nec nominabantur, ibique nihil aliud presumebant nisi quantum [Col. 0055A] precio ementes a Germanis stipendia accipiebant. Ubi cum duobus annis resedissent, per legatos invitati a Romanis et Gallis qui in Lugdunensium provincia Cisalpina Gallia comata residebant (fol. 24'), ut tributa rei publicae renuere possent, ibi cum uxoribus et liberis jussi sunt residere (Vita Sigism.), et ibi remanserunt levato super se rege Gundiocho, qui fuit genere Athanarici persequutoris regis Gothorum (CFR., Vita S. Chrothildis). Valentinianus 11. anno regni sui in Britannia oppressus [80 1Kb] est, vomitu sanguinis extinctus est [HIERON.]. Successit Valens cum Gratiano et Valentiniano, filiis fratris sui, regnavit [81 1Kb] annis 4, qui et legem dat ut monachi militarent, nolentes jussit interfici. Justina [82 1Kb] autem, superioris Valentiniani uxor, Valentinianum [Col. 0055B] puerum ad heresim Arrianorum declinare persuasit, erat enim et ipsa Arriana. Preceptis ergo imperatoriis, Arrianis traduntur ecclesiae, et in Mediolanensi ecclesia [83 1Kb] Auxentius promovetur hereticus. Post cujus seram mortem Ambrosio episcopo divino nutu constituto, cum in eum regia desevirent mandata, et una quo Arriani convenirent peteretur basilica nec impetraretur, populusque civitatis observaret Ambrosium, ne vi raptus ab ecclesia exilio religaretur, sermonem habuit, quem de tradendis basilicis contra Auxentium praetitulavit, quem quia his nostris temporibus congruere scimus, huic opusculo adnectere curabimus [(38) 1Kb] . Tanta enim beatus Ambrosius, cum undique Justinae Arrianae reginae et regis appeteretur insidiis, in ecclesia Dei laboravit [Col. 0055C] et desudavit industria, ut per eum ad ultimum rectae fidei tota subderetur Italia, Gens igitur Hunorum diu inaccessis reclusa montibus [OROS], repentina rabie percita exarsit in Gothos, eosque sparsim conturbatos ab antiquis sedibus pellit. Gothi vero, transito Danubio fugientes, a Valente sine armorum depositione sunt suscepti [BEDA]. Moxque per avariciam Maximi ducis fame ad rebellandum coacti, funduntur in Tracia, victoque Valentis exercitu simul omnia caedibus, incendiis rapinisque fuderunt [HIERON.]. Ipse imperator, suis usque ad internecionem cesis, cum sagitta saucius fugeret, et dolore nimio sepe equo laberetur, ad proximae villulae casellulam deportatus est [BEDA]. Quo insequentibus barbaris, incensa domo, sepultura caruit, eundem habens locum [Col. 0055D] et mortis et sepulcri, a. Dom. 377.---Gratianus autem cum fratre Valentiniano regnavit annis 6, a quo Theodosius electus in imperium, maximas illas Scithicas gentes, id est Alemannos, Hunos, Gothos, magnis multisque praeliis fudit. Cujus virtutem et concordiam non ferentes Arriani, post 40 annos ecclesias, quas vi tenuerant, reliquerunt. [Col. 0056A] [ADO] Quo [84 1Kb] tempore Viennensem ecclesiam regebat Niceta, vir praeclarissimus, et Justus Lugdunensem. Hic sub Paschasio nutritus et Claudii episcopi diaconus ad Lugdunensem ecclesiam regendam translatus est. Synodus 150 patrum congregatur in urbe regia sub Damaso papa et Gratiano principe contra Macedonium et Eudoxium. [IDAT.] Inter Romanos et Gothos plura certamina conseruntur.

[PROSPER] Anno 3. regni Theodosii Athanaricus rex Gotthorum se Theodosio tradit, et Constantinopolim veniens, magno a principe honore donatus, 13. die interiit, et Alaricus successit, Merabaudo et Saturnino consulibus. [IDAT.] Undecimo anno regni sui Romam ingressus cum filio Honorio, leges Romanorum integra emendatione correxit. [BEDA] Maximus, [Col. 0056B] vir strenuus et augusto dignus, nisi contra sacramenti fidem per tyrannidem emersisset [85 1Kb] , eodem anno in Brittania invitus ab exercitu imperator creatus, in Galliam transiit, ibique Gratianum augustum dolis circumventum Lugduni interfecit. Unde [86 1Kb] Jheronimus: Â»Cruentae ait manus vestigia parietes tui Lugdune [87 1Kb] testantur (ep. 60).Â« Fratremque ejus Valentinianum Italia expulit, et Victorem filium suum instituit, qui eodem anno quo Maximus occisus est ab Arbogaste. [BEDA; PROSPER].

Hunc [88 1Kb] ergo Maximum Ambrosius a communionis consortio segregavit, ammonens ut effusi sanguinis domini sui et quod est gravius innocentis penitentiam ageret. Sed cum ille penitentiam declinat [Col. 0056C] superbus spiritu, non solum futuram sed et presentem salutem amisit. Contra quem Theodosius pugnavit, et eo interfecto, Valentinianum regno restituit [OROS.], peractis a conditione mundi 5690 annis, qui apud Viennam anno sequenti scelere Arbogastis comitis interfectus est (IDAT. Ep. 60). Et de hoc Jheronimus: Â»Adolescens, inquit, Valentinianus pene puer post fugam, post exilia, post recuperatum multo sanguine imperium, haut procul ab urbe fraternae [89 1Kb] mortis conscia necatus est, et cadaver exanime infamatum suspendio [BEDA].Â« Annis 11 Theodosius, viventibus Gratiano et Valentiniano, Orientem rexit, post mortem eorum 6 annis regnavit. Ipsum [90 1Kb] quoque prefatus admirabilis doctor Ambrosius ab ingressu ecclesiae et a communione [Col. 0056D] sacramentorum pro quibusdam excessibus prohibuit; quod ita clementissimus imperator gratanti animo suscepit ut publicam penitentiam non aborreret. Interfecto autem Valentiniano augustae memoriae in annis juvenilibus, Eugenius suscepit imperium, qui quia de repetenda ara Victoriae se sacrilegio miscuit, Ambrosius munera ejus sprevit et ab [Col. 0057A] ecclesia eum et complices ejus abjecit, neque postea faciem ejus vidit [IDAT.]. Qui cum suis omnibus a Theodosio est interfectus. Defunctus est Theodosius Mediolani 17. anno regni sui.

Anno ab inc. Dom. 397. Siricius papa a Petro 40, patre Tyburtio, sedit annis 15 (Gesta p. R.). Hic precepit penitentibus in ultimo viaticum non negari. Obiit 8. Kal. Mai, et cessavit episcopatus diebus 20 (fol. 25). Cui post dies 90 successit Anastasius Romanus, patre Maximo. Hic constituit ut quotiescunque evangelium recitatur, sacerdotes non sedeant, sed stent curvi. De hoc Jheronimus in episstola ad principia ita loquitur [HIERON. ep. 127.]: Â»Non multum tempus in medio successit in pontificatu vir insignis Anastasius, quem diu Roma habere [Col. 0057B] non meruit, ne orbis caput sub tali episcopo truncaretur; immo idcirco raptus atque translatus est, ne simulatam sententiam precibus suis flectere conaretur,Â« aperte insinuans raptum eum ante irruptionem Urbis factam sub Alarico [PROSPER]. Imperabat tunc Archadius cum fratre Honorio; cujus anno 7. facta est revelatio prothomartiris Stephani 5. Kalendar. Decembr., et 11. ejus anno obiit S. Martinus 3. Idus Nov. feria 1, luna 15, anno aetatis suae 71, episcopatus 23 (ib.). Regnavit Archadius annis 13; cui Honorius successit cum Theodosio minore; cujus tempore, anno ab inc. Dom. 433, 6to Celestini papae anno, tertia synodus Ephesina 200 patrum contra Nestorium regiae urbis episcopum; [Col. 0057C] et peractis tricennalibus suis obiit [IDAT.], et Theodosius cum Valentiniano successit. Ante 4. consulatus Theodosii annum Roma ab Alarico capitur [PROSPER]. Anno 7. regni Theodosii Aetius dux utriusque miliciae patricius appellatur, qui et Burgundiones, qui rebellabant Romanis, perdomuit [IDAT.], caesis 20 milibus de eorum exercitu, et Gothorum qui eis auxilium praebebant 7 milibus [JORD.]. Wandalorum gens de vagina suae habitationis egressa Gallias invasit.

Post Innocentium Romanae ecclesiae sedit Zosimus Grecus, patre Ebranno, a. 3, m. 3, d. 26. (Gesta p. R.). Obiit 8. Kal. Jan.; c. e. d. 11; et post eum Bonefacius Romanus, patre Jocundio presbitero, a. 3, m. 8, d. 7. Obiit 8. Kal. Oct.; c. e. d. 9. Hic [Col. 0057D] sub contentione ordinatur cum Eulalio, et fuit dissensio in clero. Quamobrem Honorius imperator et augusta Placidia cum filio Valentiniano Bonefacium assenserunt esse episcopum Urbis, Eulalium miserunt foras in Campaniam. Post quem a. Dom. 428. Celestinus Romanus, patre Prisco, a. 8, m. 10, d. 17 [IDAT.]. Obiit 8. Idus Aprilis; c. e. d. 20. Honorius [91 1Kb] Constantium patricium apud Ravennam consortem fecit imperii, qui et Placidiam uxorem duxit sororem ejus, ex qua genuit Valentinianum. Anastasius papa obiit 5. Kalend. Mai, et cess. e. d. [Col. 0058A] 21 (Gesta p. R.). Successit Innocentius Albanus, patre Innocentio; sedit a. 15, m. 2, d. 21. Obiit 5. Kal. Augusti; cessavit episcopatus d. 22. Ab hoc ordinatus mittitur ad Scottos in Christum credentes Palladius primus episcopus, anno ab inc. Dom. 431, anno imperii Theodosii junioris 8.

Eudoxia Theodosii principis uxor Hierosolymam profecta [BEDA] catenam, qua Petrus apostolus a Nerone vinctus fuit in carcere, a quodam Judaeo suscepit et Romam cum multis aliis reliquiis attulit. Theodosius anno imperii sui 27. obiit, cui eodem anno Marcianus successit [92 1Kb] , et sumpta in conjugium sorore Theodosii regnat in partibus Orientis annis 7 [IDAT.]. Valentinianus et Placidia Romae morantur, vixque suos fines ab incursione barbarorum gentium [Col. 0058B] defendere et tueri praevalent. Temporibus [93 1Kb] Valentiniani et Placidiae matris ejus viguit S. Germanus Autissiodorensis temporibus Zosimi et Bonefacii, Celestini papae ex Xisti, Hilarii Arelatensis, presidente Lugdunensi ecclesia post Senatorem Eucherio pontifice, Ysichio Viennensi, et post eum Claudiano [PROSPER]. Theodosio 13. et Valentiniano 2. consulibus Germanus Britanniam ivit. Gaysericus enim rex Wandalorum Siciliam vastavit, et terras omnes ad jus imperii pertinentes; nec potuit Valentinianus ab insectatione barbarorum terram suam defendere (Gesta p. R.). Post Celestinum sedit Romae Xystus papa Romanus, patre Xysto, a. 8, d. 14. Hic post annum et menses 8 incriminatur a quodam Basso. Quod audiens Valentinianus augustus, jussit concilium [Col. 0058C] congregari, et facto conventu purgatur a 56 episcopis, et condempnatur Bassus a synodo, ita tamen ut ultimo die ei viaticum non negaretur intuitu humanitatis et misericordiae [PROSPER]. Aelio [94 1Kb] et Valerio consulibus Xistus papa ordinatur totius orbis pace et consensu mirabile. Quo defuncto 40 diebus et amplius Romana ecclesia sine pastore fuit, mirabili pace et patientia presentiam diaconi Leonis expectans, quem tunc Galliae detinebant componentem pacem inter Etium et Albinum, quasi ideo abductus esset, ut electi meritum et eligentium judicium probaretur (Gesta p. R.). Valentinianus autem augustus cum Placidia matre augusta furore commoti Bassum proscriptione condempnaverunt, [Col. 0058D] et omnia praedia facultatesque ejus ecclesiae tradiderunt. Nutu vero divinitatis intra 3 menses moritur Bassus, cujus corpus Xystus papa cum linteamiminibus et aromatibus tractans et recondens, sepelivit ad S. Petrum in cubiculo parentum ejus (fol. 25'). Hujus supplicationibus Valentinianus augustus cum matre Placidia multa ornamenta optulit ad confessionem beati Petri, et semper Romanam ecclesiam provexit et extulit.

Anno ab inc. Dom. 445. successit Leo Tuscus, patre Quintiano. Sedit a. 21, m. 1, d. 28. Hic [Col. 0059A] deprehendit duas hereses, et ob id misit ad fidelem principem Marcianum, et facta collacione cum eodem principe, convocati sunt episcopi secundo regni ejus anno, qui erat ab inc. Dom. 452, et factum est concilium in urbe Calcedona, et congregati sunt 256 sacerdotes et aliorum quorum cucurrit cyrographus 354, qui simul juncti fiunt 600 sacerdotes cum papae Leonis cyrographo et Martiano augusto, et exposuerunt fidem catholicam, et apostolicam duas naturas in Chriso, Dei simul et hominis. In quo loco piissimus princeps una cum uxore Pulcheria deposita regia majestate fidem suam exposuerunt ante conspectum sacerdotum, et eam proprio cyrographo exponentes, postulaverunt sanctum concilium ut dirigeretur ad beatissimum papam Leonem. Ibi [Col. 0059B] dampnati sunt Euthices, Nestorius et Dioscorus heretici. Hic beatus Leo misit multas epistolas de fide ad Martianum, ad Leonem augustum, ad Flavianum episcopum, quae habentur in archivis Romanae ecclesiae [ADO]. Tempore [95 1Kb] Marciani et Valentiniani Ysichius Viennensis episcopus claruit post Mamercum, qui rogationes instituit, et diebus Ysichii Severus presbyter de India Viennam venit. Et Eucherius Lugdunensis clarus habetur.

Igitur de vita et virtutibus beati patris nostri Pulchronii pauca loquuturi, superiora pertractemus, et quam gravia quamque periculosa sacerdotis ejus tempora fuerint, in ejus laude ad aedificationem audientium breviter indagemus. Utque plenius illucescat rei veritas, dicamus ex historia Italorum [Col. 0059C] Getarum et Romanorum seu etiam Wandalorum et Suevorum, quid de his temporibus recenseat antiquitas, quid Jheronimus in suis epistolis, quid postremo gentes et regna suis attestentur periculis et calamitatum miseriis.

Sub Constantino enim principe qui monarchiam imperii solus optinuit et citra ullum hominum statuit templa paganorum claudi, ecclesia Dei jamdudum optata libertate potita dilatari cepit et crescere; sed dum nimis sibi aggaudet in felicitate, germen viciorum luxuriantium nimis in se neglexit extirpare. Arrii [96 1Kb] namque perfidia statum pacis ecclesiasticae perturbavit et ipsa perturbatione ita gratiam communionis catholicae pessumdedit, ut sub Constantio [Col. 0059D] Constantini filio, dum per singula serperet, Arrianum se fere totus miraretur orbis. Sequuta sunt pestem illam, ut matrem, omnium genera criminum, quae ita universos propemodum infecerunt, ut periculosiora tempora nemo viderit mortalium. Verum quia Deo nusquam abest eruditionis causa, nusquam emendationis nostrae solicitudo discedit, diversa diversis temporibus et causis remedia providet, quibus alteraretur maliciae seminarium et eliminaretur (fol. 30). Ad hoc enim evellendum ex eadem massa iniquitatis, Arrianae sevitiae praeparavit tribulam, [Col. 0060A] principes scilicet et pontifices Arriano coeno sordentes per quos ecclesiam suam sub praefato Constantio, Juliano et Valente persequutionibus crescere et dilatari, melius ei esse quam in pace luxuriari edocuit. Hinc paterno affectu filiis sub verbere ingemiscentibus, et auxilium de tribulatione poscentibus, pie misertus, sub Theodosio principe flagella temperavit, quando ejus principis virtutem non ferentes Arriani, ecclesias quas per quadraginta annos vi tenuerant, reliquerunt. Quo respectu divinae pietatis exhilaratus populus christianus, dum rursus plus aequo nocivae indulgeret quieti, et ex habundanti et supereffluenti rerum copia propensius curat corpora, securitate deceptus est, et excusso a cervicibus suis jugo timoris dominici, praeceps ferebatur ad [Col. 0060B] scelera, devia quaeque sectabatur et lubrica, rectoreque contempto in sordibus volutabatur luxuriae, nec timuit, distentus saturitate et torpens ocio, inmergi cenulenta voragine horribilis et detestandae sodomiticae inmundiciae. Vidit Deus et doluit, et ad iracundiam concitatus est, exarsit ut ignis ira ejus, quia provocaverunt eum quondam filii sui et filiae, nunc autem domus irritatricis et exasperatricis Samariae. Regebat per id temporis Romanam ecclesiam Innocentius, et per urbes Galliae et Germaniae pontifices amore Christi ferventes, fide, doctrina et miraculis praecipui, praeerant aecclesiis. Perpaucae tamen erant quibus episcopi praeessent, multae enim pastoribus vacabant (Vita Antid.). Remorum metropolim sanctus regebat Nicasius; Linguonum urbi [Col. 0060C] sanctus praeerat Desiderius; Crisopolitanam sedem fide et magnanimitate cum bonorum operum exercitio sanctus adornabat Antidius, et plures erant alii, ex tunc et nunc lucernae lucentes in dome Domini. Hii igitur licet assiduis monitionibus oves sibi creditas suaderent a via Dei non recedere, populus tamen retroactis temporibus faciente Arriana perfidia sine duce, sine rectore, absque moderatore [97 1Kb] per se inmatura potitus libertate, etsi verba Dei audiebat, divitiis et voluptatibus saeculi ut spinis suffocatus, fructus bonorum operum afferre fastidiebat. Unde et iratus Dominus omnem Galliam et pene totum Occidentem Wandalorum, Alanorum, Suevorum, Sarmatorum et Hunorum tradidit gladio [Col. 0060D] feriendam [98 1Kb] . Sed [99 1Kb] querit hic fortasse aliquis, unde haec orta fuerit, vel unde nomen traxerunt? [ISIDOR. ET. IX, 2.] Wandelicus quoque amnis est ab extremis finibus Galliae erumpens, juxta quam eos habitasse et ex Wandalo fluvio sic dictum fuisse certissimum est. Lanius vero fluvius est ultra Danubium ab Alano dictus, sicut et Lemannus dictus ab Alemanno. Suevi vero dicti sunt a monte Suevo qui ab ortu initium Germaniae facit, cujus loca incoluerunt; quorum fuisse centum pagos et centum populos multi prodiderunt. Est autem Genua pars Germaniae. [Col. 0061A] Germania vero gentes plurimas habuit ferocis animi et semper indomiti, varias amictu [100 1Kb] , discolores armis, linguis dissonas, origine vocabulorum incertas, ut Tolosates, Ansivari, Quadimgi, Marcomanni, Bruteri, Camasi, Blangiani, Tubantes, quorum immanitas barbarie in ipsis eciam vocabulis horrorem quendam significat [OROS.]. Juxta Orosium autorem in Germania, ubi Suevi habitant, sunt gentes 54. Europa habet ab oriente Alaniam unde Alani; in medio Daciam, unde Dani; ubi et Gothia, inde Gothi; deinde Germaniam [PAUL. Diac.]. Ab hac ergo populosa Germania, ut in Historia Italorum scriptum repperitur libro I, cap. 1, multae sepe gentes egressae sunt, eo quod tantos gignat populos, quantos alere vix sufficit, quae et partes Asiae et [Col. 0061B] maxime Europam sibi contiguam afflixerunt. Testantur hoc urbes erutae per Illiricum et Galliam; Gothi enim et Wandali et Rugi et Heruli atque Turcilingi, nec non et aliae feroces nationes ab ea prodierunt, pari etiam modo et Winilorum [101 1Kb] , id est Langobardorum, gens a Germanis originem ducens, ab insula quae Scandinavia dicitur adventavit. Queri eciam potest quid rerum fuerit quod tot et tantae ferocitatis gentes in unum coaluerint, quae se invicem multoties diversis caedibus populabantur. Historia haec notissima est [OROS. VII]. Theodosius senior gentes has efferas et indomitas magnis praeliis fuderit, tamen post ejus obitum addita eis [102 1Kb] scelera et praelia, insolens animae . . . . . vitia. Hic curam infantum Archadii [103 1Kb] videlicet et Honorii [104 1Kb] et disciplinam [Col. 0061C] palatii commiserat viris peritissimis, Rufino orientalis, Stiliconi occidentalis imperii; sed alius sibi, alius filio suo affectans regale fastigium, rem publicam turbavit. Ita post hujus necem Wandalorum comes, ut Eucherium filium suum a puero christianorum necem sitientem purpura indueret, totius humani generis sanguinem dedidit, cum Alaricum et cunctam Gothorum gentem gentesque alias prefatas copiis et viribus intolerabiles Halanorum, Suevorum et Wandalorum ipsoque motu impulsorum Burgundionum, ad terrendam rem publicam ultro in arma sollicitans suscitavit, sperans quod barbarae gentes tam facile valerent comprimi quam commoveri. Quae ubi Honorio nunciata sunt, commoto exercitu occisus [Col. 0061D] est Stilicho, occisus et Eucherius et pauci cum eis satellites, tantarum molitionum auctores. Veruntamen occiso illo qui fuit prima causa malorum, refloruit iniquitatis seminarium. Nam ante biennium Romanae irruptionis quae facta est per Alaricum excitatum per eundem Stiliconem, gentes prefatae Wandalorum, Alanorum, Hunorum, Suevorum, Burgundionum et multarum gentium ut dicimus . . . (fol. 30') Galliae ab eis subversae, aecclesiae, urbes exustae, populi trucidati et usque ad internecionem deleti, facientibus peccatis inhabitantium pene totus redactus [Col. 0062A] est Occidens, et, ut referunt qui temporum ipsorum pericula conscripserunt, non fuit civitas aut castrum in Gallia, quod effugerit indignationem eorum. Turmis enim de se factis, fluvios Padum, Rhodanum, Rhenum, Ligerim, Sennam, Garonnam et ceteros intravere, et navali praelio terrestrique urbes in finibus positas irrumpentes, intolerabili audacia et crudelitate omnia pessum dedere. Qui enim per Rhenum ascenderunt, urbes super Rhenum positas 103 destruxerunt, inde ad eas super fluvios in Rhenum descendentes positas se conferentes 75 pari sorte prostraverunt. Qui vero per Rhodanum, Arelatum, Nemausum, Vivariam, Valentiam, Diam, Gratianopolim, Viennam, Lugdunum Italiaeque omnia vicina contriverunt; et qui per Padum et Ligerim et [Col. 0062B] Garonnam et Sennam reliquosque fluvios, simul urbes et omnia situ vicina consumpserunt: et ita terra marique uno impetu, uno tempore, sub multis tamen regibus et ducibus universa simul confuderunt [PROSPER]. Archadio [105 1Kb] 6 et Probo consulibus Wandali et Alani transeunt Renum, et 2 Kal. Jan. Galliam ingressi sunt, Honorio 8 et Theodosio 2 consulibus [OROS.]. Anno ab inc. Dom. 407, imperantibus Honorio et Theodosio minore, Stilicone et Aureliano consulibus, anno regni Honorii 14 et Theodosii 1, indictione quinta, de mari oceano ascendentes, quo pyraticam exercentes vagabantur, Gallias invadunt et Pyreneum usque perveniunt. Cujus obice ad tempus repulsae per provincias diffunduntur, et efferati mentis superbia, dum sibi nullam [Col. 0062C] gentem putant resistere, grandia quaeque moliuntur, et sub rege Crosco terras omnes suae cogitant ditioni subjicere (Cf. Vita Antidii). Rex [106 1Kb] autem eorum potentissimus et princeps Croscus fuit, superbia tumidus, opere crudelis. Clamat hoc universus pene Occidens, ruina ipsa urbium antiquarum, munitissimarum et praepotentum, quae quanto vicinorum sibi fluviorum propiori applaudebant opportunitate, tanto graviores et crudeliores illos senserunt in sua contritione, ut jam ex parte impleri videretur illud propheticum: Pugnabit pro eo orbis terrarum contra insensatos (Sap. V, 21). Quae enim fuerant aliquando incitamenta luxuriae, facta sunt eis fomenta ruinae, ut in quo gravius peccaverant, in ea severius punirentur. Ad augendam ferocitatem animi ejus [Col. 0062D] accessit et mater impia, felle amaritudinis et rabie furoris viperei amaricata [FREDEG.], dirumque virus efflans et impietatis sibilos emittens ait filio: Si te, fili, magnificare et nomen tuum dilatare novamque rem volueris facere, quod alii edificaverunt, tu destrue; populos quos superaveris, interfice; in christianos gladium tuum exere, ut qui faciem non viderint nomen tuum timeant. Quibus incitamentis tyrannus nimio furore succensus, Rhenum apud Mogunciam transiens, eandem urbem cum populo vastavit. (Cf Gesta Trev. 35) Inde Trevirorum urbem aggressus, [Col. 0063A] exterminium civitatis et christianorum siciebat sanguinem. (Vita Antidii) Treverici vero in arenario civitatis quem munierant liberati sunt. Plures dehinc Austrasiorum civitates vallans innumerabilis eorum exercitus post destructas urbes et eversa castra Mettim obsidione circumdat, murorum firmitatem crebro pulsat ariete, sed nisi praepedirent scelera et crimina habitatorum terrae, non timuisset ruinam civitas beati prothomartyris Stephani illustrata sanguine, et Auctoris episcopi munita intercessione. Eis itaque parum proficientibus diutina obsidione urbemque relinquentibus, cum duodecimo ab urbe miliario castra posuissent, murus nutu divino corruens Wandalis patefecit ingressum. Depraedata igitur urbe et conflagrata incendio, excepto [Col. 0063B] sancti Stephani oratorio, egressi sunt barbari, Auctorem episcopum et captivos plurimos ducentes; quem mox, miraculo divino perterriti, cum omnibus suae civitatis captivis et praeda innumerabili abire sinunt, satis verentes ne pro tanti viri contumelia celeste eos conflagraret incendium. Sic vir sanctus dum pro ovibus mori desiderat, captivitate sua captivorum solvit vincula. Interea castra illorum, junctis sibi Hunis qui per Rhenum Mosam fluvium descenderant, Virdunum adveniunt, urbem obsidione circumdant, in proximo colle ex adverso civitatis castrum collocant, unde frequentibus eruptionibus oppidanos perturbant. Villas omnes in circuitu positas edax flamma consumpsit, edificia omnia ruina contrivit, nulli est indultum aetati; senes et [Col. 0063C] juvenes, parvos et magnos, matres cum liberis, dominos cum familia, omnia tulit gladius. Barbari vero diutius attemptata, considerata et inspecta urbis firmitate et civium se suaque defendentium magnanimitate, cum diffiderent sua eam posse virtute capi, quae cingebatur muro indissolubili, compactis et consertis lapidibus plumbo ferroque, et jam in hoc essent ut ad alia se conferrent, urbem capiunt et diruunt. Croscus vero universas Galliarum urbes pervolans, alias delevit, alias concremavit, et christianae legis fautores pravis et inauditis persequutionibus quatiens, quosdam variis protraxit penis, quosdam citato secuit ictu bipennis. Nullus enim erat in barbaris modus vesaniae, nullus indulgentiae locus, sed erat semper ad caedendum continua [Col. 0063D] manus.

Temporis hujus mentionem faciens Jheronimus [107 1Kb] in epistola sua quam scripsit ad Agerochiam de monogamia, sic ait: Â»Presentium miseriarum pauca percurram: quod rari huc usque residemus, non nostri meriti sed Domini est misericordiae. Innumerabiles et ferocissimae nationes universas Gallias occuparunt. Quicquid inter Alpes et Pyreneum est, quod oceano Rhenoque includitur, Quadus, Wandalus, Sarmata, Alani, Geppides, Heruli, Saxones, Burgundiones, Alemanni, et, o lugenda res publica! [Col. 0064A] hostes Pannonii vastaverunt. Etenim Assur venit cum illis. Magonciacus nobilis quondam civitas capta atque subversa, et in aecclesia multa milia hominum trucidata, Vangiones longa obsidione deleti, Remorum urbs praepotens, Ambiani, Atrebatae, extremique hominum Morini, Tornacus, Argentoracus translatae in Germaniam, Aquitaniae, Novempobulana [108 1Kb] , Lugdunensis quoque et Narbonensis provinciae; praeter paucas urbes cuncta populata sunt, quas et ipsas foris gladius, intus vastat timor. Non possum absque lacrimis Tolosae facere mentionem, quae ut hucusque non rueret, sancti Exuperii merita prestiterunt. Ipsae Hispaniae jamque periturae contremiscunt, recordantes irruptionis Cymbricae, et quod alii semel passi sunt, ipsae semper [Col. 0064B] timore patiuntur.Â«

(Vita Antidii.) Croscus itaque Galliam Lugdunensium pervagans cum Arelatum obsideret, captus a Mario praeside et catenis vinctus per urbes quas vastaverat ad improperium reductus, post multa tormenta impiam vitam misero finivit obitu. Regnavit autem post eum super Wandalos Fredebaldus [IDAT.]. Hunc Constantius patricius, quem Honorius apud Ravennam consortem fecerat imperii et Placidiam sororem suam ei dederat, ex qua genuit Valentinianum, ingeniose cepit et Honorio direxit; cui successit Gundericus [OROS. VII, 40]. Wandalis ergo per Gallias debacchantibus, apud Brittannias Gratianus tyrannus creatur et occiditur, et Constantinus ex infima militia propter solam spem nominis [Col. 0064C] sine merito virtutis eligitur. Qui mox in Gallias transiens, et a barbaris incertis federibus saepe delusus, cum vellet in Hyspaniam judices mittere, et Pyrenei claustris militum custodia munitis repelleretur, Constantem filium suum ex monacho caesarem factum cum quibusdam barbaris in foedus receptis et ad militiam allectis qui Honoriaci dicebantur illo misit. Et interfectis illis qui Pyrenei alpes privato praesidio tutabantur, his barbaris quasi pio praemio victoriae in Palaestinis campis praedandi licentia data, dehinc supradicti montis remota rusticanorum fideli et utili custodia cura est permissa. Qui praeda imbuti et habundantia illecti, quo magis scelus impunitum foret et magis eis praedari liceret, prodita Pyrenei custodia, claustrisque apertis, gentes [Col. 0064D] que per Gallias vagabantur introducunt et Hyspaniarum provinciis [109 1Kb] inmittunt, eisque ipsi adjunguntur atque post graves rerum hominumque vastationes distributa ibidem possessione constiterunt, ubi multos christianorum Gundericus interfecit. Jheronimus de statu temporis scribens ad Helyodorum (ep. 60): Â»Horret, ait, animus temporum nostrorum ruinas prosequi. Viginti et eo amplius anni sunt, quod inter Constantinopolim et Alpes Julias cotidie Romanus sanguis funditur. Scithiam, Trachiam, Macedoniam, Thessaliam, Dardaniam, [Col. 0065A] Daciam, Epyros, Dalmatiam cunctasque Pannonias Gothus, Sarmata, Quadus, Alanus, Huni, Wandali, Marcomanni vastant, trahunt, rapiunt. Capti episcopi, interfecti presbyteri, subversae aecclesiae, martyrum effossae reliquiaeÂ« [IDAT.]. Gundericus igitur cum aecclesiis Dei insidias intenderet, anno regni sui 14 judicio Dei percussus interiit, cui frater suus Gysiricus succedit. Hic cum Wandalis et omni eorum familia de Hyspania ad Affricam mare vadando [110 1Kb] transivit (VICT. Vit.), quod fertur ibi duodecim milia passus latum esse. Inventa autem sunt Wandalorum qui transierunt octoginta milia fuisse. Quanta tunc contra aecclesias Dei acta sunt qui nosse desiderat, legat Gesta Wandalicae persequutionis. Tunc maxima et antiqua illa Carthago a Wandalis capta et intrata [Col. 0065B] est [BEDA]. Tunc quoque Augustinus doctor, cum civitas ejus obsideretur a Wandalis, tertio obsidionis mense decubuit febribus et migravit ad Dominum anno dominicae incarnationis 430. Defuncto autem Gyserico anno regni sui 37, mense 3, Honoricus successit crudelior ille; et ei post annos 7, menses 5 Gunthamundus successit. Hic catholicos ab exilio revocavit; cui post annos 12 Trasamundus successit. Initia ergo dolorum fuere a tempore Honorii et Theodosii minoris, quando tot tantisque perturbationibus attrita est Gallia, immo totus Occidens ob populi peccantis insolentiam, permittente Dei potentia ut praevaleret barbarorum saevitia, ut quae paulo ante gloriabatur de caede multarum gentium sua dejectarum victoria, uno terribili, immenso et [Col. 0065C] horrifico barbarorum impetu conculcata fieret praeda hostis atque ludibrium. Duravitque haec vastitas, incumbentibus ecclesiae catholicae Wandalis Arriana pravitate foedatis, annis 100 a tempore Honorii et Theodosii minoris usque ad tempora Justini imperatoris, qui Anastasio successit, a tempore scilicet Gunderici regis Arriani usque ad Chilpericum regem eorum, qui et Gylimer dictus est, in quo defecit regnum ipsorum. Sed nec Roma immunis fuit ab hac et simili vastatione [Oros. VII, 39]. Alaricus enim Gothorum rex, Athanarici successor, Romam trementem obsedit, turbavit, irrupit, anno ab Urbe condita 1164, ab inc. Dom. 412, et, cum ubique caedes ageretur, omnibus indultum est qui ad apostolorum limina confugerunt. Accidit quoque ut beatus [Col. 0065D] Innocentius ejusdem urbis episcopus, tanquam justus Loth subtractus a Sodomis, apud Ravennam positus, peccatoris populi non videret excidium (ep. 127). De hoc Jheronimus in epistola ad Principiam de vita Marcellae, cum fecisset mentionem hereticae vesaniae adversum ecclesiam catholicam intantum furentis, ut nec sibi nec alicui bonorum parceret, in processu epistolae hujus quoque irruptionis [Col. 0066A] meminit in haec verba: Â»Dum haec, inquiens, aguntur, terribilis in Occidente affertur rumor, obsideri Romam et auro salutem civium redimi, spoliatosque rursus circumdari, ut post substantiam vitam quoque amitterent.Â« Et post pauca: Â»Capitur urbs quae cepit totum orbem, immo fame periit antequam gladio, et pauci vix qui caperentur inventi sunt. Ad nefandos cibos erupit esurientium rabies, et sua invicem membra laniarunt, dum mater non parcit lactanti infantiae, et recipit utero quae paulo ante effuderat.Â«

Si quis igitur requirat, haec divinae animadversionis justa severitas quamobrem in christianum populum sic accensa desaevit, agnoscat quia judicia Dei occulta quidem et incomprehensibilia, nunquam [Col. 0066B] tamen injusta. Quae igitur nobis sinit occulta, quia juxta psalmistam Judicia tua abyssus multa: (Psal. XXXV, 7), veneremur justa. Igitur evolutis plurimis annis ubi pax ecclesiis Dei reddita est, rarescentibus bellorum tumultibus, pauci qui remanserunt christiani divinam ultionem juste in se exercere videntes, et propitiationi ejus gratias agentes, exequendis mandatis Dei promptiori subdebantur animo. Et quia multae ecclesiae vacabant, episcopis quibusdam gladio peremptis, quibusdam sorte humana praeventis, et in loco eorum aliis non subrogatis, congregati in unum pauci qui remanserunt sacerdotes, consilium de magnis rebus inierunt, et quomodo paci catholicae consulerent inter se tractare ceperunt [Col. 0066C] [OROS.]. Eo tempore per Constantium patricium Romanis Gothisque federatis, Constantinus caesar interficitur Arelato, filius ejus ex monacho caesar Vienna. Post quos Jovinus et Sebastianus pari temeritate rem publicam deinvadentes, pari sorte perierunt.

Virdunensis (fol. 31) itaque ecclesia tunc temporis tot sibi adversis succedentibus pastore viduata, longo rerum infortunio pressa et oppressa jacebat, et pontificem, longo jam tempore destituta ecclesiae cathedra, pia sedulitate requirebat. Et merito. Per trecentos enim quadraginta et eo amplius [111 1Kb] annos, ab obitu scilicet beati Sanctini usque ad tempus illud, tres tantummodo episcopos in ea urbe fuisse, Maurum videlicet, Salvinum et Aratorem, priorum [Col. 0066D] patrum [(39) 1Kb] signavit antiquitas. Utrum ibi pluriores episcopi fuerint, quorum nomina et actus oblivio deleverit vel scriptorum raritas neglexerit, aut etiam fervor persequutionis episcopos substituere vetuerit, nos ignoramus, quia nec uspiam invenire valuimus; maxime cum etiam horum trium sanctorum praefatorum corpora [112 1Kb] quonam sepulta fuissent, vel quo fine ad Dominum migrassent, juniores [Col. 0067A] et moderni hodieque nescirent, nisi beato Agerico, qui post longa tempora, videlicet post successiones quinque pontificum, ipse sextus eis successerat, tam preciosa simbola revelatione nocturna per angelorum officium dignatio declarasset divina. Narraverunt autem de beato Mauro [113 1Kb] posteris, illi qui interfuere translationi quae a beato Agerico tunc temporis facta est, et posteriores scriptis ad nostram usque notitiam transmiserunt, beatum Maurum diversis suppliciorum generibus affectum veritati testimonium perhibuisse, et pro fide Christi martirio occubuisse, sicut et ipsi in defuncto videre, et necdum soluto corpore sancti piis osculis dulcia vulnera contrectavere. Sed fortasse dicat aliquis: Quare ergo beatus Agericus et temporis illius fideles memoriam [Col. 0067B] illius sub nomine et honore martyris celebrari non instituerant, quae hodieque sub nomine confessoris veneratur? Quisquis ista obponit, respondeat et ipse: Quare beatus Gregorius papa Romanus, memoriam praedecessorum suorum pontificum Romanorum martyrio coronatorum in ecclesia sicut hodieque canitur instituens, nobilitavit eos nomine confessorum et non potius martyrum, quos utique scimus pro Christo gravissimis tormentis afflictos [114 1Kb] praemia vitae sanguine redemisse? Nos pro modulo ingenioli id respondemus: Quia tantae tunc in ecclesia erat gloriae, quemlibet doctorum in verbo doctrinae desudare et sibi commissis verbo et facto invigilare populosque erroneos et absque domino vero ad viam veritatis convertere et talibus officiis [Col. 0067C] mercari gaudia vitae, quantae ad ictum securis vel imminentis gladii caput inclinare collumque extendere; cum ad martyrii gloriam capessendam quilibet de populo, cujus cor Dominus illustrando praeparasset, quiret sufficere, ad proscindenda vero vomere verbi corda incredulorum et eroganda semina divinorum dogmatum, ad exerendas varietates ammonitionum digne et discrete pro qualitate et capacitate [115 1Kb] audientium, in tam rara christianitate perpauci invenirentur quibus committi posset sacerdotale officium. Quid enim tercius a Petro Clemens? nonne maris gurgitibus inmersus complevit martyrium? Quid Marcellus? nonne in domo Lucinae matronae quam Deo dicaverat, stratis plancis ad animalia catabuli publici ibidem ad eorum custodiam [Col. 0067D] deputatus vitam finivit? Quae major nominis christiani injuria, quam Dei summum sacerdotem et ecclesiae sanctae rectorem mutorum animalium dici vel esse custodem? Itaque hi, ut taceamus interim de pluribus, per martyrii coronam ad aeternam pervenere felicitatem; et tamen cum eorum memoria in missae celebritate recolitur, sacerdotii dignitas honoratur. [Col. 0068A] Neque hoc dicentes aequales profitemur confessores martyribus, quorum constantia Christi est in sua passione sequuta vestigia; sed tunc in primordio nascentis ecclesiae cum sevitia furentis adversarii multos nobis faceret veritatis martyres, perrari inveniebantur ecclesiarum magistri et doctores. Nunc quia jam in mundo viget christianitatis titulus, et pace ecclesiae Dei reddita hostium adversantium contritus est impetus, sacerdotumque puritate innocentis vitae Domino adherentium diuturnitate pacis crevit numerositas, adeo ut plures ecclesiae quae multorum pontificum beatorum irradiantur titulo, vix unius martyris fulciantur patrocinio: fit ut quidam e vulgo quod habent quasi fastidiant, quod non habent desiderent, et martyres [Col. 0068B] omni quidem honore dignos judicent, ut justum est, sacerdotes vero Domini quos habent patronos, minori cultu venerentur et honorent. Quorum animas etsi gladius persecutoris non abstulit, palmam tamen non amisere martyrii, dum carnis illecebras et hostis invisibilis machinamenta, fidei, spei et caritatis invictae superavere constantia. Sed docendus est populus, non sequendus. Honorentur martyres ut nobilissimi divini praelii bellatores et christiani nominis propugnatores, honorentur et confessores ut fidelium animarum rectores et doctores, et eorum singulis in locis propensius honoretur sacerdotium, per quos salutis sumpsimus exordium. Verum de his ista sufficiant. Nunc quid de beato Pulchronio, quem Virdunensis civitas eo tempore meruit habere [Col. 0068C] rectorem, in scripturis invenerimus vel fidelium veraci relatu didicerimus, Christi domini protegentis et edocentis nos adjutorio brevis et lucida prosequatur oratio [116 1Kb] .

Igitur [(40) 1Kb] imperantibus (fol. 26.) Honorio et Theodosio juniore, qui Valentinianum, Constantii et Placidiae filium, consortem imperii fecit [117 1Kb] , natus est in urbe Trecassina beatus Pulchronius christianis parentibus ex familia aecclesiae. Nativitatis vero ejus primordia coelestibus auspiciis divina insignivit clementia. Revelatum est enim parentibus ejus ante longa conceptionis ipsius tempora, quod talem habituri essent filium qui esset sanctae Dei ecclesiae lucerna lucens ante Dominum, et in tempore oportuno fieret iracundiae Dei reconciliatio et furoris [Col. 0068D] ejus placatio. Erant autem parentes ejus religiosi et gratia inter suos nominatissimi, fide pleni, elemosinis dediti, domus suae curam habentes, familiam pie justeque regentes, in mandatis et justificationibus Dei incedentes, pauperum et peregrinorum officiosi susceptores, ecclesiarum studiosi amatores, quibus merito, quantum ad humanum modum, praestitum [Col. 0069A] sit ut tantum ac talem haberent filium. Natus igitur puer sacramentis coelestibus iniciatus est, et in baptismate Pulchronius nominatus est sive Policronius. O dignum praesagium nominis, quod si in Greco resolvere velis, interpretatum [118 1Kb] sonat civitas temporis. Et quid hoc signatur vocabulo, nisi quod puer hic sanctus hoc esset futurus in opere quod signabatur ex nomine? Nam si referas ad tempus vitae ejus, cum bella cuncta perderent, civitas temporis illius factus est, cum ad tuitionem et munimentum omnium Deo adherere volentium praedestinatus est; civitas temporis factus est, cum ad colligendas et conservandas credentium animas pontifex constitutus est. Consideremus tamen et altiori mysterio vim vocabuli hujus. Cum enim habuit directos [Col. 0069B] pedes ad evangelizandam pacem, et dum staret pede immoto in atriis Hierusalem, quae aedificatur ut civitas, civitas civitatis temporis aeterni factus est, quia et participatio ejus in idipsum est, ubi ascenderunt tribus Domini ad confitendum nomini Domini. Ergo et civitas temporis est etiam civitas civitatis temporis non transitorii sed eterni, civitatis itaque non quae aedificatur lapidibus insensibilibus sed vivis; in qua lapis qui ab edificantibus reprobatus est angularis missus est, qui abscisus est de monte sine manibus praecidentium et implevit universum orbem terrarum. Intueamur itaque edificacionem hujus civitatis temporis, et ut digne videre mereamur, edificatorem ejus Spiritum sanctum invocemus, ut ponat verbum in ore nostro et in corde nostro, quatinus [Col. 0069C] sit os nostrum in corde nostro, ut digna loqui valeamus.

Ablactatus igitur est, et decursa balbutientis infantiae hebdomada litteris traditus, prima eorum temptabat addiscere rudimenta. Quarum elementis brevi datis memoriae, festinabat jam ad altiora conscendere. Datus igitur vacationi sapientiae, hauriebat fontes doctrinae, tardus eloquio, licet clarus ingenio, quum [119 1Kb] non qui multae eloquentiae vel etiam multae est sapientiae, quia eloquentiae aura parum quidem auditum mulcendo delectat, simul vero ut desinit sonus loquentis, et profectus desinit audientis. Ideo etiam puer strenuus ad perfectiora totis tendens viribus, illi studebat sapientiae, non quae in verbis volat, [Col. 0069D] sed quae in virtutibus constat. Intellectus enim bonus est omnibus qui faciunt eum, non qui loquuntur et praedicant eum.

(fol. 26'.) Jam vero puericiae annis ad similitudinem patriarchae Jacob domi simpliciter exactis, cum jam ingrederetur nutantis adolescentiae bivium, positus in conversacione scolari, non vel aetatis vel coaequalium illecebris cedens prodidit pudicitiam, sed tamquam sibi a Domino commissum servavit integrum signaculum castitatis (Vita Lupi.). Erat tunc temporis in eadem urbe Trecorum beatus Lupus, morum probitate celebris, sanctitatis dote insignis, [Col. 0070A] pietate laudabilis, patientia mirabilis, sapientia conspicuus, caritate diffusus, spe longanimis, fide praedicabilis, gravitate venerabilis, per zelum justiciae erga delinquentes erectus, per compassionem proximus, in adversis patientissimus, in prosperis cautus, in quo omnis laus secure canitur. Hic in saeculo [120 1Kb] annis 7 cum uxore sua Piminiola, sancti Hylarii Arelatensis archiepiscopi sorore, conversatus, Lirinense coenobium expetiit, unde raptus ad pontificium, eandem gravitatem morum, eandem humilitatis et vilitatis sectabatur continentiam, locato sibi in prospectu urbis [121 1Kb] monasterio, ubi cum his qui secum aderant divinis intendebat theoriis. Huic beatus Pulchronius in monasterio erudiendus a parentibus traditus, magistri cepit imitator existere, et quae eum facere videbat [Col. 0070B] ad eadem se modis quibus poterat informare. Erat ei in vultu alacritas, in sermone gravitas, in obediendo sagacitas, in obsequendo humilitas, in deferendo sedulitas, verecundia in vultu, reverentia in incessu, dulcedo in voce, constantia in actione. Diligebatur ab omnibus, laudabatur a cunctis, honorabatur ab universis. Quem si quis esset qui non amaret, se potius illum non amando improbaret. Erat [122 1Kb] ei quoque studium timorem Dei habere, seniores venerari, castitatem tueri, humilitatem non aspernari, verecundiam diligere et clementiam, quae sunt ornamenta minori aetati. Erudiebatur jam tunc profecto divinitatis occulto judicio, ne quid deesset apostolico pontifici mox futuro. Erat quippe ex mundis animalibus, illis scilicet qui et ruminare norunt et verbum [Col. 0070C] Dei ad memoriam revocare, quique etiam divinis sacrificiis et altaribus apti sunt. Circumcidebat in se omne, quidquid illud est, quod neque cibis neque sacrificiis aptum est, quod humanae naturae vicio in homine operitur et tegitur. Armabatur ad patientiam mortis, et prima ejus aetas jam meditabatur martyrium. Attenuabat corpus tenerum jejuniis, et frequenti inedia incendia carnis edomabat, sciens quod non indigeret flamma copiosiore materia, nec insolens bestia abundantioribus cibis, ut insolentior fieret, cum sufficeret corpori malicia sua. Legebat assidue, psallebat frequenter, ut semper eum inveniret diabolus occupatum, qui ociosos appetit, occupatos refugit. Si quid vero hostis astutia subrepsisset adolescentulo, requirebat baptismum lacrimarum; ibi [Col. 0070D] sine dubio igni baptizabatur. O adolescentulum senibus praeferendum! O discipulum cujus imitatores ipsi desiderabant fieri sacerdotes! Laetabatur beatus Lupus de profectu discipuli, gaudebant et parentes de industria et proposito filii, quod esset perspicax in scripturis, rationabilis in fide, cursum suum ad statutas lineas mandatorum Dei refraenans et temperans, et, quod gravissimum est in illa aetate, neque ad dextram neque ad sinistram declinans, sed via regia fortiter incedens.

(Vita Lupi p. 81.) Erant autem ejus condiscipuli [Col. 0071A] sub institutione praefati patris Severus, postea Trevirorum sanctus episcopus, Albinus quoque Cathalaunensis, et sanctus Emilianus, sanctus quoque Aventinus, postea Trecorum episcopus, cum aliis quam pluribus; qui omnes gratia Dei innumeris claruere miraculis, ut ex meritis discipulorum daretur intelligi quantae sanctitatis magister eorum fuerit qui tales in via Dei [123 1Kb] discipulos informaverit (fol. 27). Beata nimium et Domino nostro grata societas, in qua erat videre tranquillitates animorum, mansuetudinis studium, moderationis gratiam, honestatis curam, et consideracionem decoris, inter quas virtutes prima sibi fundamentum in eis verecundia posuerat! Sed quia ut aequalium aequalium cohabitatio dulcior, ita et senum tutior est, beati viri Lupi individui adherebant [Col. 0071B] contubernio, qui magisterio quodam et doctrina vitae colorabat mores adolescentum, et velut murice probitatis inficiebat. Quod quidem maxima vir Deo plenus adimplebat gratia, ut videret alacribus illos animis [124 1Kb] patris instituta sequi, quos nec ab incepto gravioris propositi deterrebat rigor, cum juvenilis alacritas ad ea semper convertatur studia quae arbitratur plausibiliora. Inter hos itaque contribules [125 1Kb] suos beatus Pulchronius meritorum radiabat lampade. Honestatis fulgebat decore, omnimodis satagens ut de se unusquisque et maxime vir optimus bona sentiret, quapropter et omnibus bonis debitam exhibebat reverentiam. Cavebat motus animi juvenilis, se ipsum observans et circumspiciens, et prorumpentes in se appetitus quadam vi animi cohercens [Col. 0071C] atque refraenans, ne appetitus rationem vel praecurreret vel desereret, ne praecurrendo perturbaret eam atque excluderet, et deserendo destitueret. Et ita singularum actionum modos servans, ordinem quoque et constantiam dictorum suorum et operum moderationemque custodiens, decoro illi intendebat quod generale esse et speciale attestatur moralis doctor Ambrosius in libro de Officiis, ita inquiens: Â»Est decorum, ait, quod praeeminet; cujus divisio gemina est. Nam est decorum quasi generale, quod per universitatem funditur honestatis, et quasi in toto spectatur corpore. Est etiam speciale, quod in aliqua corporis eminet parte. Generale est, si quis universitatem honestatis in omni actu suo habeat [Col. 0071D] concinentem, ut sibi omnis vita ejus consentiat nec in ulla re discrepet. Speciale vero est, si aliquem actum [126 1Kb] in suis habet virtutibus [127 1Kb] praeeminentem.Â« His igitur virtutum insigniis ornabatur adolescens spectabilis. Provexerat quoque eum morum speciositas, et ecclesiastico mancipatum officio ordinisque divini ampliatum ministerio divina sublimare patabat pietas. Cum vero jam emensa adolescentiae semita in robur emigrasset virile, Dei cepit jam ferventior servitus insudare, et in dies robustior de virtute in virtutem proficere, et ea quae retro sunt obliviscens, in ea quoque quae in antea sunt se superextendens, [Col. 0072A] desiderabat Christo carnis mortificatione consepeliri, ut mercretur per ipsum ad gloriam Patris in virtute Spiritus per bonorum exercitia operum conresuscitari. Sic in carne vivens non secundum carnem militabat, praecavens et observans ut neque peccando, neque positus in suspicione peccati, fieret offendiculum fratribus aut scandalum (fol. 27'). Intellexerat enim ex evangelio, quam gravis sit a Domino scandalizanti unum ex minimis constituta animadversio. Erat in corde ejus fixa illa Domini sententia: Qui se humiliat, exaltabitur (Luc. XIV, 11), unde et humiliari studebat in terris, ut a Domino exaltari mereretur in coelis. Sed nec potuit abscondi lucerna delitescens sub modio, verum ad effugandas errorum tenebras atque ad illuminationem [Col. 0072B] multorum imposita est candelabro. Cum enim placuit ei qui electos ad eternitatem vocat, vocatos justificat, justificatos remunerat, ut exaltaret servum suum habentem fiduciam in se, inspiravit cordi beati antistitis Lupi ut, ad solatium laboris et ministerii sui, ad ordinem eum promoveret sacerdotii. Electus itaque communi voto et laude cleri et populi, presbiterii honorem accepit et moribus adornavit. Erat namque potens in verbo et doctrina, et potestate ipsa cum apostolo utebatur in edificationem, non in destructionem, ut edificarentur correcti peccatores ad poenitentiam, quibus jam videbatur imminere destructio per culpam. Orabat pro peccatis populi, et, cum nullum laederet, omnibus prodesse cupiebat; sciens sacerdotis vel ministri esse prodesse [Col. 0072C] si fieri potest omnibus, obesse nemini. Implebatur jam in eo illa nominis sui ethimologia; et quod praenuntiatum erat ex nomine, sonabat jam in actione. Civitas enim erat temporis utique gravissimi et periculosissimi, in quo praeliorum fremitibus totus fere quatiebatur orbis. Erat et refugium pauperum, tutor orphanorum, defensor viduarum et pupillorum, oppressorum consolator, et omnium ad se confugientium piissimus susceptor et auxiliator. O civitas inexpugnabilis, protectio incomparabilis, defensio invincibilis, sedes divini propiciatorium altissimi, in qua regnat sapientia et dictat leges justitia, quam fortitudo inhabitat, regit prudentia, disponit temperantia, in qua fulget Dei imago, quae viciorum [Col. 0072D] imagines obliterat! Suscipe et nos humillimos dilectores tuos et in defensione tua protege.

Cum igitur tantis bonorum operum praeconiis beatus efferretur Pulchronius, fieretque jam in propatulo omnibus sanctimonia ejus, ad pontificatum petebatur Virdunensis urbis, quae, ut diximus, tantis erat attrita calamitatibus, gravata malis, ut perpauci in ea invenirentur qui divinis deservirent cultibus. Causas calamitatis supra exposuimus. Verum cum id ab eo optineri non posset ut votis petentium daret assensum, ad beatum Lupum civium qui erant residui spes tota convertitur, et ut subveniat [Col. 0073A] miserae civitati, jam fere desolatae, jam destitutae, lacrimosis ingeminatur questibus. Accessit et vicinorum sacerdotum supplicatio suspirantium et jam sibi applaudentium de futuri collegae solatio. Nec poterat vir sanctissimus tantis consacerdotum et plebis devotae reniti peticionibus, cum sciret Dominicum esse preceptum: Diliges proximum tuum sicut te ipsum (Luc. X, 27), et quod jubetur fidelis anima non sua quaerere, sed quae Jhesu Christi sunt. (fol. 28.) Cessit itaque, et devotum discipulum devotis civibus assignavit pastorem et episcopum. Diem illam sanctorum gaudiorum celebritate solempnem, piorum animorum alacritate jocundam, beati viri electione et promotione celebri beatificatam, Virdunensis amplexata est ecclesia, et usque [Col. 0073B] in hodiernum diem assidua diei illius sentit beneficia. Gaudet celum et exultat terra, quia in hoc concurrit divinae dispensationis omne mysterium, ut qui hactenus fuerant vasa iniquitatis ad interitum, conversi ad penitentiam per beatum virum fierent vasa justitiae in sanctificationem. Consecratus ergo in pontificem mira omnium devotione et gratia, studuit pietatis augere opera, qui pontificali auctus erat infula. Suscepit nomen et habitum sacerdotis, studebat et Dei summi esse sacerdos et sacrificium. Exibebat enim se ipsum hostiam vivam, sanctam, placentem Deo, immolans ei sacrificium laudis et spiritum contribulatum, quod solum sacrificium, ceteris omnibus abjectis et despectis, Deus expetit. Studebat etiam profectus sui exemplo invitare [Col. 0073C] et illicere ceteros ad virtutem praecipue per humilitatis a Deo nobis traditam formam. Assueverat quoque longa et assidua meditatione sursum semper respicere et carnis materiam deprimere, frenis arctioribus sublevare. Sciebat speciale esse officium sacerdotis mediatorem populi effici apud Deum, ideo et praeesse recusaverat illis quibus se purgatiorem esse scire metuebat. Versa autem erat tunc in amaritudinem vitis quondam laeta palmitibus, vitis tota fructifera, et diadema decoris et corona gloriationis in confusionem et ignominiam, quia Arriana fece totus jam pene sordebat Occidens, quae [128 1Kb] ubicumque incubuit foeda semper criminum vestigia habuit. Et licet Gallia Belgica fidem Petri semper imitata, profanas vocum novitates et scismatum [Col. 0073D] errores orruerit, viciis tamen, quae quiete et ocio aluntur, tunc nimium fraena laxaverat. Redarguebat vero errantes pius pastor lenitate et mansuetudine patris, severitate et auctoritate pontificis, sciens Heli pro filiorum iniquitate dampnatum, quod minus severa animadversione delinquentes eos corripuerat. Querebat etiam cum Iheremia (IX, 1) aquam capiti suo et oculis suis fontem lacrimarum, ut digne posset deflere maliciam eorum qui peccaverant et non egerant penitentiam ab immundiciis et iniquitatibus. In ipsis enim reliquiis captivitatis et destructionis Wandalicae cum esset adhuc recens ejus [Col. 0074A] memoria, vigebat tamen adhuc Arrianae iniquitatis seminarium. Flebat vir beatissimus peccata populi, praedicabat curationem, suadebat penitentiae compunctionem, ut resipiscentes converterentur ad Dominum, quam bonus est, et in seculum misericordia ejus. Docebat cum apostolo fornicacionem fugere, quoniam qui fornicatur in corpus suum peccat, et quia in corpore subdito peccatis non habitat sapientia. Nec poterat inanis esse et sine fructu tanti predicatoris assertio, quin immo sensit urbs Virdunica, et usque in hodiernum diem agnoscit, quantum sibi prestitum fuerit in tali pontifice, cujus vita populi erat firmamentum, cujus doctrina medicamentum erat animarum, correptio morum, eradicacio viciorum.

[Col. 0074B] (fol. 28'.) Inter haec itaque pia divini famulatus exercitia cepit servum suum Deus mundo multis manifestare miraculis, ut agnosceretur ab omnibus quod grata esset spiritubus angelicis conversatio ejus. Caecis namque visum, claudis gressum, surdis praestabat auditum, et omnia corporum incommoda verbi virtute fugabat. (Vita Lupi, p. 70.) Super daemones quoque tantam consequutus erat a Domino potestatem, et, ut legitur in Vita beatissimi Lupi, tanta in eo vigebat gratia curationum, ut solo jussu daemones ab obsessis fugaret corporibus, et ad primum vocis ejus imperium omnis eorum tenebrosa potestas evanesceret, et vigor omnibus membris refunderetur. Testatur hoc et alius quidam praefati beati Lupi scripto virtutes replicans et discipulorum [Col. 0074C] ejus memoriam faciens, qui hujus quoque beati patris nostri meminit in haec verba: (Vita Lupi, p. 81.) Â»Horum, inquit, unus fuit sanctus Polochronius, urbis Clavorum episcopus, cujus vitam sanctitate plenam, munere virtutum insignem, miraculorum patratio ostendit, quibus claruit plus quam credibile sit.Â« Nam miseris, quos dira vexabat condicio furoris, ut astringerentur ferreis hominum catenis, precibus suis impetrabat a Domino remissionem furoris, ut solo ejus jussu et daemones pellerentur cum armis suis virulentis, et larvarum lemurumque carerent fantasiis. Nec solum in talibus, sed et in diversis fulsit horum similibus, quae libellus de vita ejus scriptus plenius elucidat scire volentibus. Haec [129 1Kb] sunt sanctitatis beati viri testimonia, [Col. 0074D] quae ubique et tunc in vita sua et nunc post obitum ejus celebrat, veneratur et praedicat sancta Dei ecclesia. O virum omni laude dignissimum, omni devotionis amore colendum! O Spiritus sancti templum dignum, jejuniis sobrium, vigiliis cautum, orationibus mundatum, castitate cluentissimum! O civitatem munitam adversus insidias diaboli, sanctuarium Dei, propiciatorium coelestis oraculi, turrim David quae edificata est cum propugnaculis, in qua milia clypeorum dependent omnis armatura fortium! Non sunt in ea loca humentia, nulla ibi calami umbra, in qua accubet draconis mollicies veternosa. [Col. 0075A] O virginitatis domicilium, pietatis sacrarium! Talis nimirum minister decebat sanctam Domini matrem, talis pontifex sanctam ejus digne adornabat aecclesiam, regebat familiam, et in tempore erogabat conservis Dominici tritici mensuram. Quem merito Virdunensis ecclesiae fatemur apostolum, sic tamen primo pastori nostro beato Sanctino praerogativam honoris debiti non minuamus. Agrum namque Dominicum sanctus Sanctinus digne excoluit, nullo adhuc maligni cultoris aratro maculatum, nec praeventione pessimi seminis occupatum, et viam inusitatam et rudem nullisque antea vestigiis proculcatam assiduitate commeandi fecit attritam et levigatam. Verum cum postea agrum ipsum tum persecutionis violentia, tum colonorum penuria urticae [Col. 0075B] et vepres cooperuissent, et super semen fidei et veritatis inimicus homo seminasset zizania, id est malam doctrinam et perversa dogmata, beato Polochronio quodammodo duplicatus est labor, cui prius conceptas corde (fol. 29) maliciae formas necesse fuit extrudere et exturbare et noxia quaeque evellere et eradicare, tum deinde semen rectae fidei denuo sulcis mentium credere, et quasi nil esset factum totum a principio renovare. Quam multae enim fuerant species depravationis, tam multas oportuit esse et restitutionis. Sed horum omnium scientia et disciplina ab ipso et scientiae Domino tradita est, a quo ad animarum instituendarum curam ante secularia tempora praeelectus est. Et hoc dicentes beati patris Sanctini debiti honoris et devotionis auctoritatem [Col. 0075C] non minuimus, quin potius ampliamus, cui ad cumulum devotionis et laudis hoc praestitum sit, ut talis ei successor accederet, qui ab integritate fidei ejus non discreparet, et doctrinae praedicationisque ejus non segnis exequutor existeret. Amplectimur enim eum totis medullis ossium, ut decet patrem et karissimum dominum, per quem hoc optinere meruimus, ut talis nobis datus sit pontifex, qui potest et animabus mederi et corporibus. Ad ejus enim gloriam spectat quod Virdunensis ecclesia in fide sancta fructificat. Gratia namque ecclesiae laus doctoris est. Honoramus etiam non verbo tantum sed affectibus cordium beatum Pulchronium, quia et ut digne honoretur a nobis dignius ipse [Col. 0075D] promeruit, qui clavum navis ecclesiasticae, quam peccatorum sordibus sentinosam purgavit, inter mundana pericula fortiter rexit, et nunc usque regere precibus et auxilio non destitit, nec Deo propicio desinet. Sed jam ad narrationis ordinem redeamus.

Tantis vir Domini virtutum clarus insigniis, ita in se omnium provocaverat affectum, ut a regibus et principibus, divitibus quoque et mediocribus, devotione nimia veneraretur. Erat enim verecundus in visu, in motu, in gestu, in incessu, ut habitum mentis in interioris hominis statu cerneres. Incessus [Col. 0076A] ejus gravis erat, motus purus et simplex, gestus qui non dedeceret, visus pudicus et pius, sermo mitis et placidus, benivolentiae et gratiae plenus de doctrina fidei, de magisterio vitae, de disciplina morum, de confessione peccatorum, de confusione iniquorum, de gloria vitae aeternae, de spe retributionis aeternae.

Quanto autem decore Dei templa adornaverit, cum ejus hoc semper studium fuerit ut aula Dei congruo ornatu niteret, ex ipso cultu mentis ejus, ubi sedem sibi sapientia locaverat, advertere possumus. Neque enim tantum nec in ecclesia locum optinuisset, nisi eam dum advixit competenti nitore adornasset. Filiorum cura propensior ei erat, ut ambularent in sanctitate cordis et justitia, ut penitentiam de peccatis agerent et de futuris se custodirent, [Col. 0076B] ut digne Deo placerent et innocentiae vias graderentur, ut spe ad superna erigerentur. Clericos ut membra sua diligebat, et vitae eis pabula ne in via deficerent, tendendo ad Christum devotus administrabat; erga omnes misericors, erga omnes fraterno distentus affectu; talis circa discipulos, velut nutrix foveat parvulos suos. Deferebantur autem ad eum ex diversis mundi partibus claudi, caeci, aridi, lunatici et quotquot oppressi tenebantur multimodo morborum genere, quorum sicut et species discernere perdifficile est, ita etiam nomina scire; quorum turba innumerabilis diebus ac noctibus excubabat ante domum episcopi, quos omnes precibus ejus curabat medica manus Dei. Discedebant alii sanati, alii veniebant sanandi. Eorum autem qui vexabantur a spiritibus [Col. 0076C] immundis, quorum quam plures adducebantur vulgante fama sanctitatis ejus insignia, dolendum erat videre oculos cruentos, dentes frendentes, collum intortum, linguam aliena loquentem, manus catenis vinctas (fol. 29), labia tremula, vocem multiplicem, intus hostem saevientem, foris miserum suimet impotentem. Quae tamen rabies ad unum viri Dei imperium dicto citius abscedebat, et uno eodemque momento salus accedebat indulta. Beatum dicebant omnes populum tanti pontificis regimine protectum, et plebes urbium vicinarum de sociis sancti viri, de discipulis scilicet beati Lupi, sibi praeoptabant dari episcopum. Trevirensis autem metropolis cum non haberet pontificem, sanctum suscepit Severum, eximiae sanctitatis virum, verbo et [Col. 0076D] doctrina clarissimum, qui cum beato Germano Autissiodorensi, quia beatus Lupus senio excusabatur, missus est Brittannicam insulam secundo a Pelagiana heresi verbi virtute revocare. Cathalaunensis vero civitas sanctum elegit Albinum, quem hodieque letatur habere patronum.

Dum [(41) 1Kb] ergo tantorum virorum praedicatione et industria Gallicana floreret Ecclesia, anno ab incarn. Dom. 450, Marciani principis, qui successerat Theodosio juniori, anno primo, invaluit persequutio et rabies Hunnorum, Valentiniano [130 1Kb] septies et Abieno [Col. 0077A] consulibus. Computantur autem a Wandalica irruptione usque ad annum illum, quo sub regibus Bleda est Attila Hunorum per Gallias diffusus est exercitus, secundum fidem hystoriarum, anni 45 hoc modo. Anno enim principatus Honorii 14mo Wandalorum rabies efferbuit, et Honorius postea regnavit 16 annis; post quem Theodosius junior regnavit annis 27, et successit ei Marcianus imperator, cujus primo imperii anno Huni Gallias occuparunt. [Legimus autem in Cetarum [131 1Kb] ] historia referri [JORDAN. 21.] (fol. 29*), quia dum Romae emula a Constantino conderetur civitas sub Ariarico et Adrico regibus 40 Gothorum milia in solatium eidem principi praevenisse [132 1Kb] (Ib., 22). Post quorum discessum cum a Geberich Gothorum rege Wisirmar Wandalorum [Col. 0077B] rex impeteretur, ut refert Deuxippus historiographus, qui dicit eos ab Occeano ad nostrum limitem vix in anni spacium pervenisse prae nimia terrarum inmensitate, cum essent commorantes Wandali in locis ubi nunc Gepidae habitant, ad litus amnis Marisiae victi a Geberich et prostrati, patriam illam linquentes, Pannoniam a Constantino petierunt, ubi per 60 et eo amplius annos decretis imperatorum famulati, inde post a Stilicone magistro militum et patricio evocati Gallias occuparunt, ubi non a Deo fixas sedes habuerunt. Et post aliquanta eciam haec subdit [133 1Kb] :

(Ib., 24.) Post non longi temporis spatium, Hermanarico qui Geberic successerat rege, Hunorum gens, Balamir regnante in eos, omni ferocitate [Col. 0077C] atrocior, exarsit in Gothos Ostrogothas, id est orientales. (Ib., 25.) Quod videntes Visigothae, legatos ad Valentem Valentiniani senioris fratrem miserunt, promittentes, si Traciae vel Moesiae illis daret, se Christianos futuros. A quo Arriana perfidia, qua ipse detinebatur, imbuti, eandem perfidiam quasi pro generis propinquitate Ostrogothis et Gepidis Wisigothi tradiderunt, et ipsi Danubio transmeato, Daciam, Mesiam et Tracias permissu insederunt. (Ib., 26.) Cumque post totas septentrionales partes usque Danubium tenere vellent, ab eodem Valente bello appetiti et victores facti, imperatorem saucium, cum in proxima casa refugisset, imposito igne concremaverunt, regnante in Gothos post Ermanaricum [Col. 0077D] Fridigerno, cui successit Athanaricus et ei Alaricus. (Ib., 28.) Verum ubi Theodosius cum Graciano rerum summa potitus est, pace cum eis facta, benigne eos habuit; sed filiis eorum aliter cum eis agentibus, cum invaderent Italiam, Alarico rege Stilicone et Ariliano consulibus, data est eis Gallia, (Ib., 30.) ut defenderent eam a Wandalis, contra quos apud Pollentiam in dolo Stilicone pugnante, iratus Alaricus Romam rediit, invasit, depraedavit, et per Campaniam et Siciliam ad Affricam transiens moritur, in Barinto amne sepultus. (Ib., 31.) Cui Athaulfus succedens iterato Romam et Italiam [Col. 0078A] privatis et publicis spoliavit divitiis, et sumpta in uxore Placidia sorore Honorii, et Italia dimissa pro consanguinitate, Gallias appetiit, quae a Wandalis Cresco duce, Alanis quoque et Burgundionibus graviter infestabantur. Nam tunc Wandali, metu Gothorum relicta Pannonia, Galliis incubabant, ibi certas sedes temptantes figere. Quod malum pro sui enormitate omnibus patet satis superque. Attamen ante faciem ejus fugientes in Hispania se recluserunt, ubi a Gothis caesi sunt. (Ib., 32.) Cum ergo Wallia, quartus ab Alarico, succedisset, et Wandali, Hierio et Ardabure consulibus, iterum Galliam infestarent, moto contra eos exercitu ad Affricam eos migrare compulit sub rege Gisirico. (Ib., 34.) Wallia quoque decedente in regno Galliae et Hispaniae Theodoritus [Col. 0078B] successit, contra quem Etius patricius, pace rupta, in Gallos movit exercitum, auxiliatoribus Hunis, (Ib., 35.) quorum erant reges Bleda et Attila, Theodosio juniore imperante, Theodosio et Flesto consulibus, et datis utrimque dextris discessum est, et post haec Attila, fratre interfecto, omni Hunorum populo sibi subjecto, ad totius mundi principatum anhelare cepit. Ex his Jordanis [134 1Kb] historiographi dictis liquido colligimus, prius Wandalorum, post Hunorum inundatione Occidentis imperium concussum esse.

(fol. 29*.) [NENNIUS X, 13.] Adam plasmatio Dei vivi genuit Seth, Seth genuit Enos, Enos Caynam, Cayna genuit Mahaleel, Mahaleel quoque genuit Jareth, Jareth [135 1Kb] Enoch, Enoch Matusalam, Matusalam [Col. 0078C] Lamech, Lamech genuit Noe, Noe genuit Jafeth, qui dilatavit terminos suos in Europa, Sem in Asia, Cham in Affrica. Jafeth genuit Johan, Johan Lobath, Lobath Bath, Bath quoque genuit Hisrau, Hisrau Esraa, Esraa Ra, Ra genuit Abyr, Abyr Ooth, Ooth Ethech, Ethech Aurchact, Aurchact Ecthactus, Ecthactus quoque genuit Mayr, Mayr Semion, Semion Boib, Boib Thoy, Thoy Ogomuin, Ogomuin Fetuyr, Fetuyr Alanum [(*) 4Kb] , qui primus venit ad Europam cum tribus filiis suis, Ysichion, Armenon, Neugio; Ysichion genuit filios 4, Francum a quo Franci, Romanum a quo Romam, Alamannum a quo Alamanni, Brittonum a quo Brittones. Armenon 5 genuit filios, Gothum a quo Gothi, Walagothum a [Col. 0078D] quo Walagothi, Cibidum a quo Cibidi, Burgundum a quo Burgundi, Langobardum a quo Langobardi. Neugrio 4 habuit filios, Bogarum a quo Bogari, Wandalum a quo Wandali, Saxonem a quo Saxones, Taringum a quo Taringi; et ab Alano patre dicti sunt Alani. Heae gentes per totam Europam divisae sunt.

[Col. 0079D] (Cf. GREGOR. TUR., II, 5.) Cum itaque Wandali a Galliis recessissent, et rumor exisset Hunos in Galliam [Col. 0080A] velle prorumpere, Gallicanarum urbium populi qui erant residui, diffidentes viribus suis se illis posse resistere quorum barbaries jam eos potenter terruerat, munitissima expetierunt loca, quibus se tutari posse credebant adversus tremenda discursantium hostium molimina. Et plurimi quidem colles natura munitos occupavere, turribus et machinis ceteris et bellicis instrumentis se praemunientes, quae hostibus formidini, suis vero essent fortitudini; quidam vero urbes nulla naturali virtute munitas vallo et murorum firmitate, interrupta sarciendo, diruta restaurando, inexpugnabiles reddidere. Sacerdotes vero cum clericis ad orationum confugierunt auxilia, et precibus continuis pulsabant aures domini Salvatoris, ut propiciaretur populo suo, inebriato [Col. 0080B] nec vino neque sicera sed a fortitudine plagae quam ei invexerat. Tantus enimvero timor ingruentium hostium omnes occupaverat, ut cuncta mortem ipsam intentare viderentur. Omnia enim perturbaverat inimicus, ut nichil videretur melius quam fugere e medio et latere. Caeca erant omnia, vastitas et contritio, calamitas et gladius cuncta repleverat. Obstupescere posset humana infirmitas, quomodo sub tantis Christianae fidei doctoribus, pontificibus scilicet sacris quibus se Gallicana tunc temporis certatim munierat Ecclesia, tanta sustinuerit pericula conculcationes et obprobria, ni crederet judicia Domini incomprehensibilia, quorum multam abyssum ut est investigare hominem velle desipere est. Et utique invenitur in scripturis, quoties ecclesiae [Col. 0080C] Dei violentior incubuit hostis antiqui furor, totiens ei Domini insuperabiles providisse castrorum spiritualium duces, qui et diaboli machinamentis potenter resisterent, et populo Dei laboranti cornu salutis erigerent. Quod ideo actum est dispensacione divina, ut et probati manifesti fierent, et infidelitate detersa veritas magis ac magis splendesceret in lucem ipsam. Dum ergo hoc tempore omnis nutaret Belgica, beatus Pulchronius propter peccata populi inhabitantis praevidens et praenoscens maximam Galliae partem eversum iri, holochausta medullata cum adipe agnorum et arietum offerebat pro ovibus sibi commissis, ne forte Deum labiis honorarent, et corde longe posito manibus irritarent, fidemque verbotenus profitentes actionibus abnegarent. [Col. 0080D] Suadebat flammas peccatorum elemosinis redimere, et crimina illa quibus tunc adhuc fere tota premebatur Gallia, de saturitate ventris securitate et ocio pululantia, confessione et penitentia digna abstergere, dicens 137 1Kb] quia qui accusatur testimonio conscientiae, frustra Dei oculos sub umbra et foliis nititur effugere. Accedebant et miracula juncta praedicationibus, quae per servum suum Deus operari dignabatur, ut quibus sola non sufficiebat praedicatio, terrerentur miraculo, immo ad cognoscendam [Col. 0081A] suam maliciam, et reprimendam atque delendam invitarentur. Sed quid non audet impunita nequitia? Nihil erat quod peccantes ab immanitate scelerum posset compescere, donec veniens gladius vindex irae caelestis omnes percuteret sententia irrevocabili. [JORD.] Attila [139 1Kb] enim, ut diximus, rex Hunorum, quingentorum milium numero confisus exercitus, patre genitus Munzucco, vir in concussione natus in mundo, terrarum omnium metus, mirabili sorte cuncta terrebat, formidabili de se opinione vulgata. Erat namque superbus incessu, oculis vigentibus, ut elati potentia ipso quoque motu [140 1Kb] corporis apparet. Bellorum amator, ipse manu temperavit, consilio validus, supplicantium exorabilis, propicius in fidem semel receptis, forma brevis, lato pectore, capite [Col. 0081B] grandiori, minutis oculis, tenui naso, teter colore, originis suae signa referens. Qui quamvis hic esset naturae ut semper magna praesumeret, addebat tamen ei confidentiam gladius Martis inventus, apud Schitarum reges semper habitus, per quem arbitrabatur se orbis principem constitutum et potestatem sibi concessam bellorum homo subtilis. Antequam bella gereret, arte pugnabat. Unde et omnium civitatum et regnorum sitibat dominium. Aderat cum eo et Walamer Ostrogothorum rex et Ardaricus Gepidarum, quos propter sagacitatem suam super ceteros regulos Attila diligebat; cetera turba regum diversarumque nationum duces satellites Attilae nutibus deserviebant. Ipse rex omnium regum super omnes pro omnibus sollicitus erat; more turbinis [Col. 0081C] inundantis omnia devastans et conterens. Quod sua miseria satis didicit Gallia. Inaudita namque ante se potentia solus Schitica et Germanica regna tenuit et utraque Romani orbis imperia terruit civitatibus captis; et ne reliqua disperderentur, annuum vectigal accepit: ut Jornandis historiographus refert. In ovile ergo Dominicum lupis irruentibus, Hunis scilicet in populo Domini debacchantibus, innumerabilis eorum exercitus urbes invadit primae Belgicae [141 1Kb] , populos qui Wandalorum manus evaserant, et vix adhuc respirare valebant, clamantes de profundo miseriarum: Hos fame, illos premit ferro; illos neci, istos addicit captivitati. Miserabilis et prorsus miseranda conditio, videre plebes omni destitutas munimine, [Col. 0081D] omni frustratas solamine, in quarum viscera recenti adhuc memoria Wandalicae persequutionis rabies efferbuerat, has nunc tremere sub jugo Hunorum, pallere ora jejunio, in omni crudelium dominorum emori servitio, puellas, virginesque sacras, si quae remanserant, matronas [142 1Kb] etiam et ingenua quaeque nobilia corpora lupanari sterni ludibrio; quibus optabilius fuerat ferro perimi quam tam ignominiosae servituti subjici. Capti episcopi ludibrio [Col. 0082A] fuere beluis, interfecti presbiteri et diversorum officia clericorum, subversae ecclesiae, ad altaria Christi stabulati equi. O si possemus in speculam mentis ascendere et tantarum miseriarum genera inspicere, videremus gentes gentibus et regnis regna collisa, alios torqueri, alios necari, alios fluctibus obrui, alios ad servitutem trahi. Ubique luctus, ubique gemitus, et plurima mortis imago. Quot monasteria capta, quantae fluviorum aquae humano cruore mutatae, vastatae urbes et tracti greges captivorum! Peccatis populi facientibus fortes erant barbari, viciis Christianorum [143 1Kb] Hunorum superabat exercitus; offensus erat Deus, et accensus furor ejus [144 1Kb] . Excecatum enim erat cor filiorum hominum, et praeter paucos senes omnes in captivitate et obsidione [Col. 0082B] generati non desiderabant, quam non noverant, libertatem [145 1Kb] .

Videbat inter haec pontifex sanctus quod dolebat; populus jam quod merebatur agnoscebat. Nullum erat consilium, nulla evadendi spes, nullum nisi de Dei pietate refugium. Hortabatur filios saltem in die ultionis resipiscere, crimina quae prius neglexerant, imminente jam cervicibus mucrone, confiteri et plangere ut possent iram Dei jam praesentem, jam incumbentem, in mansuetudinem vertere, ut gladius foris devastans, intus pavore deprimens, dum pervenerit usque ad divisionem animae et corporis, fieret per patientiam sustinentibus placatio furoris Altissimi, ne renatos lavachro salutari mors secunda possideret, et de dampnatione corporis et animae [Col. 0082C] inimicus exultaret. Sic omnes documentis salutaribus informans et sacerdotali benedictione confirmans, incitabat universos ad coronam martyrii, ut per penitentiam uncti et quodammodo incorporati divinae voluntati, mererentur fieri holocaustum regis aeterni, purgati camino tribulationis. Munierant [146 1Kb] autem et ipsi civitatis loca oportuna, accessu difficilia, defensioni idonea, et eo se probus quisque et potens viribus contulit ad frustranda hostium molimina, imitati Machabeorum virtutem, qui dum simili coartarentur angustia, res illis fuit pro anima, gladius pro tuitione et tutela, studium pro vita tuenda, labor omnis ne simili ut dudum prosternerentur ignavia [147 1Kb] . Nec erat perdifficile Hunos furoris caedisvae [Col. 0082D] suae vesaniam longe lateque extendere; quam ob rem et populus ad vocem sacerdotis salubria monentis dum didicisset procul respicere proximum bonum esse, vias [148 1Kb] vitae quas fastidivit per innocentiam, tenebat jam per penitentiam. Opperiebatur anhelo spiritu dependentem cervici mucronem, et gratissimum erat eis sic emori, dum reformidabant omni ferro graviorem barbaricae dominationis et direptionis captivitatem. Advenerat jam dies tubae et [Col. 0083A] clangoris, strepitus et ululationis. Diffunditur hostilis acies, fiunt Christianorum caedes, fluunt sanguinis flumina hostili crudelitate profusa, non bestiarum sed hominum cruore manantia. Senum qui reliqui erant [149 1Kb] nemo miserabatur, juvenes absque respectu trucidabantur. Matribus et virginibus nichil pudoris, nichil verecundiae servatum est; pueris et infantibus misertum non est. Pervenit gladius usque ad animam. Cum ante oculos reduco quod factum est, prae doloris amaritudine vox ipsa concluditur, quia in tanta plebis Dei vastatione meret mens, cor cruciatur et spiritus anxiatur. Miserere, Domine, populo tuo, funiculo hereditatis tuae! Ne deseras partem tuam nec des eam in conculcationem gentium.

Numerum igitur peremptorum sola Dei scientia [Col. 0083B] colligit, quia civitatibus castellisque Wandalica nuper crudelitate dirutis atque expositis, vix ullus erat receptui locus, vix ullus fugae patebat aditus. Si qui vero se in abditis silvarum occuluissent, pallebant marcentia ossa jejunio, praesertim cum et ibi non deesset qui latentes investigaret, inventos traheret, tractos prosterneret. Sic maxima pars Calliarum hostium praeda efficitur, civitates aliquae pene [150 1Kb] absque habitatione redduntur: qui evasere, in abditis montium, in cavernis petrarum vitam trahunt potius quam deducunt. Adeo in nece populi peccantis ira deseviebat Altissimi. Plures [151 1Kb] tamen sacerdotum cum plebibus sibi commissis in munitionibus ad quae confugerant quasque attentius praemuniverant ex periculis [152 1Kb] quibuslibet divina protectione [Col. 0083C] et humana defensione liberati sunt. Hac itaque tempestate beatus Lupus evidentissima dedit suae sanctitatis signa, qui, ut in ymmo ejus canitur, dum bella cuncta perderent, orando Trecas muniit. In omnibus autem locis quae ab eis vastata sunt, si quid inventum est opum, praeda fuit; reliqua consumpsit incendium aut redemit vectigal annuum. Quid [153 1Kb] vero per singulas urbes et loca egerint, singulis urbibus et locis sua vexatio satis superque est testimonio. Nos breviter quis ejus audaciae finis fuerit videamus, et sic ac enarrandum beati viri obitum reflectamus articulum.

Post multam igitur effusionem sanguinis sanctorum Aurelianis perveniunt. Regebat [154 1Kb] eo tempore [Col. 0083D] Aurelianensem urbem sanctus Anianus, sextus urbis ejusdem episcopus, qui post sanctum Evantium, qui tempore Constantini principis et papae Silvestri Definiano successit, cathedram susceperat.

[JORD. 37.] Et cum [155 1Kb] Etius patricius, qui sub Marciano principe Gallias regebat, comperisset Singibanum [156 1Kb] Wandalorum regem, qui in ea morabatur et partibus Etii favebat Aurelianorum velle tradere civitatem, cui [157 1Kb] sanctus Anianus episcopus [Col. 0084A] praeerat, ut dictum est, misit ad Theodoricum regem Wisigothorum, petens auxilium contra Hunos, quibus si praevaluissent, mediam partem Galliae Gothis daret. [FRED.] Quod et Theodoricus annuit. Aliosque mittens nuncios ad Attilam regem Hunorum, auxilium petivit contra Gothos qui Galliam conabantur invadere; quibus si praevaluissent, mediam partem Galliae Hunis daret. Quod cum et Attila annuisset, utrimque Gothi et Huni pro parte Galliae gravi confligunt certamine. [JORD. 41.] Caesa sunt eo praelio Wisigothorum ducenta milia cum rege Theodorico, Hunorum vero centum quinquaginta milia, exceptis [158 1Kb] 90 milibus Gepidarum et Francorum, qui inter se ante congressionem publicam mutuis cecidere vulneribus, Francis pro Romanorum, Gepidis pro [Col. 0084B] Hunorum parte pugnantibus nocturno occursu. [FRED.] Sic orationibus beati Aniani et industria Aetii patricii civitas Aurelianis liberata est. Huni vero cum Ostrogothis in Mauriacensi resident campania. Thorsimundus autem qui patri in regnum successerat, collecto Wisigothorum omni exercitu patrem ulcisci desiderans, cum Hunis Mauriaco campo confligit. [JORD. 38.] Tribus diebus continuo pugnatum est, Sangibano [159 1Kb] semper in medio posito ne ad Attilam deflecteret, et innumerabilis multitudo corruit. Etius vero consilio strenuus noctu veniens ad Attilam dixit: Optaveram ut tua virtute regionem hanc a Wisigothorum infestatione potuissem eripere; quod fieri nequaquam potest. Hac enim nocte Theodoricus Thorsimodi frater cum maxima Gothorum gente [Col. 0084C] advenit, quem praeliando vincere non poteris, et utinam evadere possis. [FRED.] Tunc Attila dedit Ecio decem milia solidorum, ut ejus auxilio et virtute Pannoniam redire posset. Ipsa etiam nocte Etius ad Thorsimundum pergens, causam consimilem de adventu maximae multitudinis Hunorum a Pannoniis confinxit, adjiciens, debere illum vereri, ne dum remoratur, frater ejus Theodericus regnum ei subriperet. Similiterque susceptis ab eo decem milibus solidorum auxilium spondet contra Hunos, et sic clam Wisigothi recedunt. His ergo fugientibus, Hunis quoque altera ex parte recedentibus, Etius, junctis sibi Francis, suos post tergum Hunorum direxit. Quos usque Toringiam persequutus est, et sic ejus virtute et ingenio Gallia ab hostibus liberatur. Cum igitur haec [Col. 0084D] factio Thorsimodo et Gothis perlata fuisset et illi promissam Galliae partem requirerent, urbiculus aureus quingentarum librarum [160 1Kb] gemmis ornatus compositionis causa eis ab Etio transmittitur, qui usque hodie in thesauris Gothorum pro ornatu reservatur.

[JORD. 40.] Narrat [161 3Kb] Getarum historia, Theodoricum Wisigothorum regem a Valentiniano juniore [Col. 0085A] qui regnavit in partibus Occidentis ad usque hostes Pannonios incitatum, quatuor filiis domi dimissis, cum Thrasimundo et Theoderico ad praelium processisse; Etium e contra tanta cura et prudentia processisse obviam Attalae, ut infinitum agmen non impar occurreret. Bellum atrox, multiplex, immane, pertinax, cui simile nullum narrat antiquitas, ut rivulus humili ripa praelabens sanguine nimio torrentis more inundaret. Quo Theodericus, dum suos circuiret adhortans, equo dejectus et suorum pedibus conculcatus vitam finivit. Quo facto Wisigothi divisi ab Alanis invasis Hunis pene Attilam trucidassent, nisi eo suos intra septa castrorum recludente nox praelium diremisset, quod circa nonam diei horam ceptum erat; ubi tamen obsidione clauderetur, [Col. 0085B] nisi obstitissent sagittarii quibus se certatim munierat. At Thorismundus curatis exequiis dum patrem ulcisci desiderat, Etium quid ageret consulit. Qui metuens ne Hunis funditus peremptis a Wisigothis Romanum premeretur imperium, praebet consilium ut ad patrias sedes rediret regnumque arriperet, ne germani ejus paternis opibus praereptis regnum invaderent, et graviter cum suis quam cum extraneis pugnaret. Hoc responso accepto rediit ad Gallias. Qua discessione Attila cognita, ad oppressionem Romanorum intendit et Aquileiensem obsedit urbem, quae est metropolis Venetiarum. Thorismundus in campis Catalaunicis, ubi et pugnaverat, regia majestate subvectus Tolosam ingreditur. [Col. 0085C] Attila, Aquileia capta et crudeliter diruta et vastata, per reliquas Venetum civitates debachatur. Mediolanum subvertitur, Ticinum diruitur, vicina loca alliduntur, et totam pene Italiam demolitur. Romam dum intendit peraccedere et a suis removetur exemplo Allarici regis, quod ille post fractam Romam non diu supervixerit, Leo papa per se ad eum accessit, a quo delenitus ultra Danubium pacta pace discessit, graviora se Italiae illaturum mala denuncians, nisi sibi Honoria Valentiniani germana Placidiae filia cum portione opum regalium sibi mitteretur; quod ab Honoria et requisitum erat. (Ib., 43.) Et dum Alanos ultra Ligerim consistentes sibi temptat subigere, a Wisigothis quorum intendebat exterminio, Alanis opem ferentibus, recessit inglorius. [Col. 0085D] (Ib., 44.) Thorismundus ergo Hunis devictis, pace suorum composita, obiit, Theodericus frater successit. Qui Reciarium Suevorum regem in Hispaniam invadentem auxiliariis Gundioco et Chilperico regibus Burgundionum usque ad internecionem prostravit, eo perempto; cui Recismundus sub Gothorum dominio successit. (Ib., 47.) Et Theodericus occubuit, Eurico fratre ei succedente, qui Arelatum et Massiliam propriae subdidit dicioni. (Ib. 48.) Vixit autem usque ad tempus Theodemiri regis Ostrogotharum Gothis [162 1Kb] eis omnino subjectis et Attilae imperio parentibus. Nec aliter aliqua gens Scithica ab [Col. 0086A] Hunorum imperio dirimi potuit, nisi in commune optata cunctis nationibus Attilae mors praevenisset. Quae tam vilis fuit ut vita mirabilis. Nam dum post innumerabiles uxores puellam sibi sociasset et in nuptiis hilaritate nimia resolutus vino somnoque gravatus esset resupinusque jaceret, sanguis qui insomniato de naribus fluebat, dum consuetis meatibus impeditur itinere ferali faucibus illapsus dormientem extincxit. De quo id accessit mirabile, quod Marciano principi Orientis de tam feroci hoste sollicito divinitas adsistens arcum Attilae fractum eadem nocte ostendit, ut Priscus historicus refert. Nece autem ejus comperta, in mediis campis et intra tentoria serica cadavere locato spectaculum mirabile exibetur. Nam de tota Hunorum gente lecti equites [Col. 0086B] locum quo erat positus ambientes, facta ejus cantu funereo prosequebantur, ingentem commessationem celebrantes luctumque funereum mixto gaudio explicantes. Cadaver autem loculo inclusum primum auro, secundum argento, tertium ferro communiunt, quod ferro gentes edomuerit, in auro vero et argento ornatum utriusque rei publicae acceperit. Adduntur arma hostium cedibus adquisita falerique vario gemmarum fulgore pretiosi, diversi quoque generis insignia quibus aliquod decus colitur. (Cf. ib., 30.) Et ut tot tantisque divitiis humana cupiditas arceretur, huic operi deputatos detestabili mercede trucidarunt, sepelientes scilicet ut esset mors momentanea sepelientibus cum sepulto. Locus vero sepulturae [Col. 0086C] ejus fluvius immanissimus ab alveo suo in septuaginta rivos extensus. Et ubi totus fluvii inundabat impetus, ibi sepulturae est traditus, et obstructis rivis fluvius alveo suo est redditus.

Igitur Gallia ab infestatione Hunorum ita quidem tunc temporis liberata est. Pauci etiam qui remanserant Christiani divinam ultionem juste in se exercitam videntes et propitiationi ejus animo gratias agentes, exequendis mandatis Dei promptiori subdebantur animo. [BEDA.] Etius quoque patricius, magna occidentalis rei publicae salus et regis Attilae terror, a Valentiniano manu propria fraude perimitur. Qui postea a duobus Etii familiarissimis dolo Maximi interfectus est anno imperii sui 30, anno 4 Marciani. [FRED.] Cui succedens Maximus tyrannus [Col. 0086D] relictam Valentiniani sibi duxit uxorem, et quarto mense tumultu militari occiditur, succeditque Avitus, a Gallicano exercitu primo Tolosa a Gothis, dehinc apud Arelatum augustus appellatus. Qui tertio anno imperio et vita caruit, et Marcianus monarchiam optinuit. Quo mortuo anno ab incarnatione Domini 457, Majorianus in Italia et Constantinopolim Leo augusti appellantur. Anno igitur [163 1Kb] ab incarnatione Domini 435, antequam Avitus imperator fieret, Gaysericus Wandalorum rex sollicitatus a relicta Valentiniani, Romam ingreditur, ditatusque opibus Romanorum Affricam redit, Valentiniani uxorem et duas [Col. 0087A] filias et Etii patritii filium Gaudentium secum habens. [ISID.] Regnavit Gaysericus a. 37, m. 3, et eo mortuo successit Honoricus.

[JORD. 50.] Igitur [164 1Kb] mortuo Attila, dum successores ejus cuncti imperare cupiunt, omnes simul imperium perdiderunt. Ardaricus enim, Gebidarum rex famosissimus, contra filios Attilae primus insurgit, et bellum commissum est in Pannonia concurrentibus gentibus variis quibus Attila dominatus fuerat, Gothis, Gebidis, Suevis, Hunis, Alanis, Erulis, quorum triginta milia Ardarici gladius interemit; reliqui fugantur. In [165 1Kb] eo praelio Elac major filius Attilae occiditur, reliqui fugantur juxta litus Pontici maris, ubi prius Gotthorum sedes fuere. Gepidae victores Daciae fines occupaverunt, Gothi Pannonias, [Col. 0087B] Huni Illiricum, Alani Schitiam inferiorem. Erma junior Attilae filius extremam minoris Scithiae sedem sibi accepit, et habuit Marciano imperante.

Beatus itaque Pulcronius, urbis Clavorum episcopus, cursu vitae consummato discessit 2 Kal. Mai. et migravit ad Dominum. Corpus ejus in ecclesia sancti Amantii nomine honore dicata sepultum est: licet a multis astipuletur, timore hostium sepultum eum juxta viam publicam, quia in ipsis bellorum tumultibus raptus sit, ne videret exterminium civitatis et populi, et postea rarescentibus bellis super eum edificata sit ecclesia a viris timoratis. Unde postea evolutis aliquot annis nutu divino levatum sit sacratissimum corpus ejus, et in ecclesia sancti [Col. 0087C] Petri ut sanctum decuit honorifice reconditum. Successit ei sanctus Possessor, de quo certum habemus quia placuit Deo et inventus est justus. Obiit et ipse mense Decembrio, die primo, et in ecclesia sancti Petri sepultus [166 1Kb] . De sancta eorum memoria hoc in patrum scriptis invenimus, quod (BERCARII G. ep. Vird.) eorum merita Deo fuerint grata, et inter cives sanctorum ipsi fuerint annumerati. Celebratur dies translationis annuatim celebri memoria 4 Nonas Maii.

[JORD. 53.] Ostrogothorum [167 1Kb] autem rex post Walamerem Theodemir fuit, et post eum filius ejus Theodericus fuit rex potentissimus. Qui annorum septem pacis obses Marciano redditur et Constantinopolim [Col. 0087D] ad Leonem ducitur. Quo tempore Gothi Hunos usque ad internecionem sternunt, Scirorum gentem deleverunt. Quo praelio Walamir occubuit, et a Teodemiro fratre ejus Suevi, Sarmatae, Gepidae et Alani vastantur et subjiciuntur, et a Leone imperatore filius ei redditur. (Ib., 56.) Theodemir fratrem suum Widimer ad Italiam dirigit, ubi ille defungitur heredem sui nominis relinquens, qui magnis muneribus a Glicerio imperatore susceptis ad Gallias venit [Col. 0088A] et junctis Wisigothis Gallias suo jure defendit, quae a vicinis gentibus premebantur. Theodemir autem Pannoniam invadit et Thessalonicam, et ab Ylario patricio muneribus sumptis loca quae incolerent accipiunt sicque quiescunt. Theodemir obiit, Theodericum relinquens heredem, ut dictum est, Zenone imperante. (Ib., 57.) A quo Theodericus invitatus et consul factus et in filium adoptatus, missus est Romam ad liberandum eam a tyrannide regis Thorcilingorum et Rugorum: quam et tercio ingressus sui in Italiam anno optinuit, et regio coronatus est diademate, Alarico super Wisigothos regnante, Sigismundo in Burgundia, qui et ejus filiam habebat, Clodoveo in Francia, Ermenfrido in Toringia, Trasamundo super Wandalos. (Ib., 58.) De Alarico [Col. 0088B] natus est Amalaricus. Qui cum regnaret in Gallia et Hispania, a Francis apud Barcinonam peremptus, regnum cum vita amisit. Postque in Wisigothis Theudis regnans, Agili regnum reliquit, contra quem Athanagildus cum Liberio patricio Romanorum insurrexit. Super Ostrogothas vero in Italia post Theodericum Athalaricus filius filii ejus regnavit, cui successit Theodatus. Quo dejecto, Witigis rex creatur, in quo finitum est regnum et cessit Romano imperio.

Redeamus jam ad successiones imperatorum et pontificum Romanorum. Majorianus quinto anno regni sui interficitur Romae contra Wandalos profectum faciens, et Antimus imperator efficitur, anno 7 Leonis imperatoris. (Ib., 45.) Antimus [168 1Kb] imperator [Col. 0088C] a Recimero genero suo bello intestino peremptus, regnum reliquit Avito. Qui ultro recedens Placentiae episcopus factus, regnum liquit Olibrio. Et hic spadonum ensibus occubuit. Et Glicerius apud Ravennam caesar factus, a Marcellini sororis filio Nepote vix anno exacto episcopus ordinatur in portu Romano. Et Nepus fugiens Orestem, qui filium suum Augustulum apud Ravennam imperatorem creaverat, apud Dalmatias defecit. Cui successit Augustulus, quem ab augustali dignitate Odoacer Herulorum rex dejecit et imperium obtinuit; et sic augustalis illa sublimitas, quae ab Octaviano cepta est, apud Romam deperiit, anno ab incarnatione Domini 475, imperii vero 522, ab urbe condita 1214.

[Col. 0088D] (Gesta p. R.) Anno ab i. D. 466. Hilarius sedit Romae a. 6, m. 3, d. 10. Cui successit Simplicius, sedit a. 15, m. 1, d. 4. Sub hujus episcopatu venit relatio de Grecia ab Achacio Constantinopolitano episcopo, affirmans Petrum Alexandrinum episcopum Euthichianistam hereticum factum. Tunc Simplicius dampnavit Petrum Alexandrinum, eo quod Acatius innumera crimina de eo affirmabat, reservato tempore penitentiae. Obiit ergo Simplicius et [Col. 0089A] sepultus est in ecclesia beati Petri 6 Non. Marcii, et cessavit episcopatus dies 6.

[FREDEG.] Post captam igitur Romam regnum Gothorum bifaria divisione partitum est, et qui in Italia remanserunt, ditioni se imperii tradiderunt; reliqui Tolosam Aquitaniae civitatem sibi statuerunt sedem. Elegerunt Adaulfum regem, qui et Placidiam duxit uxorem, ut dictum est. [ISID.] Quo septimo anno occiso, Vallia successit, et ei Theodoricus, et Theodorico Thorsimodus, Thorsimodo quoque Theodoricus, et ei Euricus frater ejus. Qui Hispanias Galliasque et totam Burgundiam sibi subdens 24o anno regni sui Arelato obiit. Cui successit Alaricus contra quem Clodoveus pugnavit. [FREDEG.] Gothi ergo, qui terram Italiae possederunt, et se ditioni [Col. 0089B] imperii Leonis tradiderunt, cum ab Odoacro rege Herulorum et vicinis gentibus assidue vastarentur, per legatos Leonem imperatorem postulaverunt, ut Theodericum eis institueret patricium, qui adversariis eorum resisteret. Quod imperator Leo clementer annuens, cum consilio senatus Romam Theodericum direxit, qui a Romanis et Gothis patriciatus honore gloriose susceptus est. Hic ex genere Macedonum fuit. Idacius enim patricius et Eugenia uxor ejus cum essent absque liberis, et haberent in ministerio creditarios pueros, Theodorum et Liliam Macedones, unde parvuli fuerant advecti, copulaverunt eos invicem. Eugenia jussit puellae ut in nocte qua jungerentur quicquid vidisset in sonnio sibi referret. Vidit ergo puella sonnium, quod arbor de [Col. 0089C] ea exiliens tam excelsus esset ut nubes penetraret. Quod cum viro narrasset, dicit ad eam: Cum steteris in conspectu dominae tuae, dices ei vidisse te hac nocte equum et equam nimiae pulcritudinis, quos sequebatur equus parvulus, ambulantes in medio dominorum tuorum. Eugenia hoc audiens viro suo nunciat, et putantes liberum futurum, statim utrosque liberos esse jusserunt, et rebus plurimis ditaverunt. Peperit ergo Lilia filium nomine Theodericum, quem Idacius et Eugenia, quia esset decorus, prudens et fortis et longus, sibi adoptaverunt in filium. Post quorum mortem praecepto Leonis imperatoris militare jussus, duodecim annis militiam gerens tantae fortitudinis et ingenii praelia gessit, ut [Col. 0089D] ab omnibus diligeretur. Postremo senatores palatii tanto invidiae dolore eum persequuti sunt, ut inquirerent qualiter jussu imperatoris interiret. Tholomeus autem quidam de senatoribus cum eo amicitiam iniit, quam usque in diem obitus custodivit. Susceptus ergo a Romanis et Gothis cum Odoacro qui Romam optinuerat et Herulis plura praelia gessit. [FREDEG.] Die igitur quadam inito praelio Theodericus cum Gothis, fugiens Ravennam ingressus est. Ubi Liliam matrem suam inveniens, ab ea correptus cum inproperio, quod non esset ubi fugeret nisi ut iterum ingrederetur uterum de quo natus esset, nimium confusus, cum paucis iterum obviam [Col. 0090A] exivit Odoacro et Herulis. Quos dispersos inveniens, cum paucis eos superat, persequutusque Odoacrum vinctum cum uxore et liberis interfecit, gentemque et regnum Herulorum delevit.

[ISID.] Postquam vero Wandali ad Affricam transierunt, Galiciam Suevi sortiti sunt: et rex eorum Erenricus regnavit a. 32, et post eum Recila a. 8, cui Recianus filius successit, et catholicus factus regnavit a. 8. Quo interfecto Maldra, Frumarius et Reccimundus reges constituuntur. Multis itaque Suevorum regibus in Arriana perfidia permanentibus, tandem regnum Theodomirus accepit, qui statim Suevos catholicae fidei reddidit. Cui Maro successit et regnavit a. 14. Huic Eboricus successit, quem Audeca sumpta tirannide regno privavit et monachum [Col. 0090B] fecit. Contra quem Leovigildus Gotthorum rex pugnavit et captum totondit et presbyterum fecit, et sic regnum Suevorum in Gothos transfertur, quod manserat a. 177. Regnum vero Gotthorum postea duravit a. 380. Leovigildo, regi Hispaniae qui Alarico successit, Richaredus rex successit, fratre ejus Herminigildo martyrio a patre coronato. Hic Richaredus secrete baptizatus, omnes Gothos Toletum adunatos ad fidem catholicam reduxit, anno ab incarnatione Domini 596.

[ADO.] Tempore [169 1Kb] Leonis Ylarius Arelatensis et Claudianus Viennensis clari habentur. Pyminiola, soror sancti Ylarii Arelatensis, uxor fuit sancti Lupi Trecassinensis, cujus discipulus fuit sanctus Pulchronius Virdunensis. Septem autem simul fuere [Col. 0090C] annis.

(Gesta p. R.) Tempore igitur Odoacri regis sedit Romae Felix natione Romanus, patre Felice presbitero, a. 8, m. 11, d. 18. Fuit usque ad tempora Theoderici. Sub hoc iterum venit relatio de Grecia Petrum Alexandrinum revocatum ab Acatio Constantinopolitano, et facto concilio Felix papa dampnavit Acatium cum Petro. Leo ergo imperator exactis in imperio 17 annis obiit anno ab inc. Dom. 474. Successit alter Leo et eodem anno defunctus est. [ISID.] Tunc Zenon imperator efficitur, quod tenuit a. 16. Sub quo corpus Barnabae apostoli repperitur. Ab hoc relatio venit ut penitens rediret Acatius (Gesta p. R.) Tunc papa Felix misit duos [Col. 0090D] episcopos Mesenum et Vitalem, ut si invenirent complicem Petri Acatium dampnarent eos. Qui corrupti pecunia non fecerunt juxta praeceptum apostolicae sedis. Eodem tempore facta synodo invenit judicium, ambos episcopos corruptos pecunia, et ejecti sunt a communione. Hic sepultus est in basilica beati Pauli, et cessavit episcopatus dies 5. Post eum Gelasius natione Afer, patre Valerio, sedit a. 4, m. 8. d. 9. Hic fuit amator cleri et pauperum et liberavit a periculo et fame urbem. Hujus temporibus Manichei in urbe inventi exilio deportati sunt, et codices eorum incendio concremati. Hic revocavit Mesenum ad communionem sub satisfactione, [Col. 0091A] et purgatus receptus est. Hic dampnavit in perpetuum Acatium et Petrum, nisi resipiscerent. Obiit 11 Kal. Dec. Fecit tractatus et hymnos.

[BEDA.] Post Zenonem imperavit Anastasius anno ab incarnatione Domini 490, annis 27, qui, quia catholicos insequutus est favens heresi Euthicetis, fulmine interiit. [ISID.] Trasamundus [170 1Kb] Wandalorum rex catholicas ecclesias clausit et 220 episcopos Sardiniam misit. Regnavit a. 27, m. 4. Cui successit Ildiris Honorici filius.

(Gesta p. R.) Anastasius papa, natione Romanus, sedit Romae a. 1, m. 11, d. 24. Ab hujus communione subtraxerunt se multi, eo quod sine consilio ecclesiae catholicae communicasset cuidam diacono Thessalonicensi, nomine Fotino, qui communicabat [Col. 0091B] Acatio. Et cum vellet a decessoribus suis dampnatum occulte revocare Acatium, non potuit, quia divino judicio percussus interiit. Successit Symmachus 53 a Petro, natione Sardus, patre Fortunato, sedit a. 15, m. 7, d. 27. Fuit tempore Anastasii et Theoderici. Constituit ut die Dominico et sanctorum nataliciis canatur Gloria in excelsis. Hic inter multa ecclesiarum opera omnibus episcopis per Affricam et Sardiniam exilio religatis omni anno necessaria ministrabat.

Anno ab inc. Dom. 509, obiit sanctus Benedictus, et in Monte Cassino per 15 annos jacuit, et post corpus ejus in Galliam translatum est anno 660. Tempore Anastasii claruit Antonius.

(Gesta p. R.) Hic et Laurentius sub intentione [Col. 0091C] ordinati sunt uno die, et confirmatus est Symmachus, et ordinavit sub intuitu misericordiae Laurentium episcopum in Nucerina civitate. Post annos 4 zelo ducti quidam de clero et senatu incriminaverunt Symmachum, et facta sunt mala pejora prioribus. Quidam vero de senatu quasi consultius agentes, miserunt ad Theodericum regem, ut eis destinaret qui ordinaretur apostolicus depositis illis utrisque. Qui contra sacros canones misit eis Petrum, Altinae civitatis episcopum. Symmachus vero congregans universalem synodum 125 episcoporum, prius purgavit se de crimine quod de eo ferebatur, deinde tam ipse quam omnes dampnaverunt Petrum a rege missum ut invasorem sedis apostolicae, [Col. 0091D] et Laurentium similiter qui seditiosis assentiens videbatur se ad papatum ingerere. Ipse vero in Domine confortatus usque ad diem dormitionis suae permansit apostolicus. Audiant qui favorem terreni principis divinae voluntati anteponunt, et intelligant istius dampnationis sententiam usque ad se dirivari et pertingere, quae a beato Symmacho papa et aliis 125 episcopis in Petrum et Laurentium legitur processisse. Discant hic saltim [171 1Kb] hi qui apostolicam sedem invaserunt et Romanae ecclesiae praejudicium fecerunt, qui favorem terreni principis divinae auctoritati anteponunt, secundum tam evidens exemplum, [Col. 0092A] dampnationi suae ipsi esse obnoxii; nec malint cum impiis in circuitu ambulare, aut vertiginem capitis sui quae in propatulo est defendere, quam errorem suum simpliciter confiteri et doctrinam suscipere.

Zenon [172 1Kb] et Anastasius imperatores Euthichianistae, hi leguntur prius sibi sanctam catholicam ecclesiam subdidisse, ita ut catholicos episcopos exilio religarent et apostolica traditione postposita sibi consentaneos in eorum sedibus subrogarent. Nam ante horum tempus leguntur quidem heretici imperatores catholicos episcopos multis modis vexasse, electioni vero aut promotioni cujuslibet pontificis nusquam leguntur se miscuisse. Siquidem sub eisdem Euthichianistis imperatoribus et Constantinopoli [Col. 0092B] et reliquis urbibus legitur innumerabilis fidelium multitudo cleri et populi pseudoepiscopos eorum nullatenus suscipere voluisse, quia constabat eos absque sui electione in Dei contemptum et sui erroris augmentum a praefatis principibus promotos fuisse. Ut enim tradit Anastasius, sanctae Romanae ecclesiae bibliothecarius, in chronica Theophanis et Georgii Dei cultorum, quam ipse de Greco in Latinum transtulit: [ANAST.] Â»Vicesimo imperii Anastasii anno, Johanne Niocetae Alexandrino episcopo heretico mortuo, Dioscorus junior praelatus est episcopus Alexandriae. Qui cum manus impositionem accepisset, recesserunt multitudines rusticorum dicentes, quia nisi sicut sancti canones continent fiat episcopus, non recipietur. Principes enim [Col. 0092C] intronizaverunt eum. Dyoscorus autem venit ad Sanctum Marcum, et venientes clerici induerunt eum secundo et iterum eum consecraverunt. Et ita veniens ad Sanctum Johannem perfecit collectam. Cum autem esset illic Theodosius filius Calliopii augustalis et Achatius magister militum, turbae turbatae ceperunt injuriis afficere filium augustalis, eo quod laudaret imperatorem Anastasium, et insilientes quidam a sede depulerunt eum et interfecerunt. At vero Achacius magister militum quotquot capere potuit interfecit. Quod audiens imperator iratus est. Porro Dioscorus mitigavit eum. Cumque Constantinopolim venisset apud imperatorem pro Alexandrinis intercessurus, ab orthodoxis publice conviciis [Col. 0092D] appetebatur. Quam ob rem et ipse cum ob homicidium intercessisset, cum festinatione recessit.Â« Ecce quibus primis auctoribus seculi principes suos pontifices nituntur Dei ecclesiae promovere. Sequentes autem horum hereticorum exempla quidam Grecorum imperatores regni sui urbibus suos episcopos imponentes, Romanae vero urbi hoc pepercerunt. Decretum enim electionis a clero et senatu susceptum sibi mitti statuerunt, priusquam futurus pontifex consecretur. Quod cum legatur sepius directum fuisse, nusquam tamen legitur eos Romanorum electionem mutasse aut reprobasse. [Col. 0093A] Hoc tamen quia Domino erat contrarium, ut ecclesia pontifice careret, usque dum qui decretum ferebat iret et rediret, penitus respuerunt sequentes imperatores, religione praestantes, quod liquido cognoscere possumus in praeceptis Constantini principis ad Benedictum episcopum et clerum et populum Romanum. Itaque qui attendit alios Grecorum imperatores decretum sibi mitti noluisse, attendat eos nunquam electionem mutasse, attendat etiam . . . . . [173 1Kb] .

Post Anastasium Justinus senior accepit imperium anno ab inc. Dom. 517; regnavit annis 9. (Gesta p. R.). Ormisda Campanus sedit Romae anno ab inc. Dom. 511, sedit a. 8, d. 14, patre Justo de Frisone. Hic constituit clerum et presbiteros erudivit. [BEDA.] [Col. 0093B] Post hunc Johannes Tuscus, patre Constantio, a. 2, m. 8, p. 15. Hic Constantinopolim veniens ad portam quae vocatur Aurea, in conspectu omnium roganti caeco lumen reddidit. (Gesta p. R.) Qui cum redisset et Ravennam venisset, Theodericus eum cum comitibus carceris afflictione peremit, invidia ductus quod catholicae pietatis defensor Justinus honorifice eum suscepisset; quo etiam anno Symmachum et Boetium patritios occiderat, et ipse 99 post hoc facinus die morte subita sequenti periit anno. [BEDA.] Episcopi de exilio, quo per Affricam et Sardiniam tenebantur, revertuntur post annos 74 hereticae profanationis. [ADO.] Julianus Viennensis ecclesiae episcopus claruit. [ISID.] Childericus enim, qui et Ildiris, Honorici filius ex Eudochia captiva [Col. 0093C] Valentiniani filia ortus, post Trasamundum Wandalorum regnum obtinuit. Hic pro sacramento quo erat astrictus, ut quam diu regnum teneret episcopos ab exilio ne revocaret, antequam regnum acciperet, catholicos sacerdotes quos Trasamundus dampnaverat, ab exilio revocavit. Quem Gilimer sumpta tirannide regno privavit, qui et Childericus dictus est et regnum optinuit. [FREDEG.] Justinus non multo post bellum in Persas movens, cum Calcedonem pertransisset, morbo periit, et Justinianus in regnum elevatur. Qui cum regem Persarum oppressum vinctum teneret, honorifice eum in cathedra sedere jussit, quaerens ab eo civitates et provincias rei publicae. Cumque ille diceret: Non dabo, [Col. 0093D] et Justinianus econtra verbo rustico responderet: Denras, ob hoc illo in loco civitas fundata nomen accepit Denras. Receptis ergo provinciis et civitatibus plurimis, permisit eum in Persas regnum recipere, et cum magno triumpho reversus est Constantinopolim. Qui cum unico amore diligeret Belsarium, instituit eum patricium in illis partibus Affricae quae a Wandalis non fuerat occupata. Senatus autem zelo ductus suggessit de eo imperatori quod dejectionem ejus meditaretur, ut ipse in regnum sublimaretur; et ob id zelum ducens adversus Belsarium, jubet eum Wandalos expugnare, a quibus multae militum legiones [Col. 0094A] sepe fuerant trucidatae. Belsarius timens Wandalos, adhortante Antonina uxore sua Christiana, votum vovit Deo se futurum Christianum si posset Wandalos superare. Wandali super litus maris castra metantur, Belsarius econtra terrestri praelio et Antonina navali procedere parant. Cum jam prope conflictum essent, Antonina cum suis egressa, omnes mulieres et liberos Wandalorum delevit, nec animal ex illis vivere permisit. Quod ubi Childemer audivit, retrorsum ad castra rediens, destructa phalanga praelii a Belsario et Antonina, terra marique vallatus cum suis omnibus ad internecionem cesus est. Qui fugiens cum duodecim tantum Wandalis in castro tuto se recepit, ubi coartatus petebat Belsarium, ne ligatum eum imperatori praesentaret. Quo promittenti [Col. 0094B] non se eum ferro, non ligno, non corrigia, non ere ligandum, Childemeris se reddidit. Quem Belsarius catena argentea constrinxit, sociosque ejus interfecit, ipsumque Justiniano praesentavit; quem ille in palatio suo habitare jussit, sed sputis et opprobriis gravibus obprimebat. Petensque imperatorem ait: Habitatores palatii tui sputis et obprobriis opprimunt me; quorum ego si juberes duodecim et ego unus cum equo quem habui ante conspectum gloriae tuae armati accederemus ad praelium, cognosceres cui ex nobis validitas sit aut ignavia. Quod cum Justinianus duodecim militibus jussisset, ille dum eos aggreditur fugam fingens, omnes singulatim interfecit. [ISID.] Posthac jussu imperatoris eunuchus factus, in provincias vicinas contra Persas patricius ordinatur, et [174 1Kb] [Col. 0094C] sic regnum Wandalorum finitum est anno ingressionis eorum in Hispaniam 97, et manserat a. 113. [FRED.] Senatus iterum Belsarium Justiniano facit odiosum. Quam ob rem ab honore patriciatus deponitur. Iterum quendam Florianum in imperium nititur sublimare et Justinianum dejicere. Qui petens Belsarium ut se adjuvaret, nuncios misit ad eum. Et ille fingens se Florianum adorare vallatus pueris suis Florianum gladio percussit et omnes inimicos suos qui erant cum eo, coronamque auferens a capite Floriani imposuit capiti Justiniani, reddens ei basia per manus [FRED.].

A. 525. Justinianus imperator Justini majoris nepos regnavit a. 37. Quo defuncto in Constantinopolim [Col. 0094D] Justinus a. 563 ambivit imperium, vir iniquus et cupidus.

[ADO.] Tempore [175 1Kb] Justini Pantagathus Viennensis quinque annis, cui successit Ysielnus. Tempore [176 1Kb] Justiniani imperatoris Domninus Viennensis episcopus floruit.

[FREDEG.] Teodericus igitur Gotnorum rex, de quo supra retulimus, cum tempore Leonis imperatoris renuisset subire ditionem imperii, triginta annis cum magna felicitate regnavit. Fuerunt omnes anni quibus regnavit in Italia 32 anni, a finibus Pannoniae usque ad Rodanum fluvium, a Tyrreno mari [Col. 0095A] usque ad Alpes Penninas et Yseram fluvium. 14 anno regni sui basilicam sancti Juliani Brivatae columnis mirificis ornatam exstruxit. Civitates omnes quas regebat miro opere restaurare et munire sollertissime fecit. Palatium splendidissimum Papiae quae Ticinum cognominatur, Ravennae quoque et Veronae fabricare jussit. Cujus filiam Sigismundus Burgundionum rex habuit uxorem. Post [177 1Kb] quem suscepit regnum Athalaricus filius filiae ejus et ei Theodatus. [JORD.] Quo dejecto, Vitiges rex creatur, et hic a Justiniano per Belsarium victus opprimitur, et Constantinopulum ductus patricius creatur. Sic regnum Gotthorum post a. 2300 Romanorum cessit imperio.

Amator [178 1Kb] episcopus Silverio papae (MANSI, IX, 7): [Col. 0095B] A quibusdam, Pater dilectissime, audivimus vos a sede sancti Petri injuste pulsum et exilio dampnatum. Quod nimis grave ferentes, misimus vobis argenti libras 30 ad vestram vestrorumque sustentationem. Silverius papa Amatori episcopo: Omnia patritia mihi infesta erat, quod non restituebam Antemium dudum patriarcham Constantinopolitanum, quem Agapitus praedecessor meus meritis suis donavit. Urgente etiam jussione exierunt falsi testes, dicentes adversum me crimina quorum nunquam particeps fui. Sed dum multi in illa accusatione persisterent, timuit Wilisiarius patritius noster, et mandavit me ad se venire pacifice pro quibusdam ecclesiasticis dispositionibus in palacium principis, et ad primum et secundum velum retinuit omnem clerum et populum qui mecum [Col. 0095C] veniebat, et nullum permisit introire nisi me solum et Vigilium nostrum. Me vero vi retentum et ante praedictam patriciam deductum miserunt quomodo sustentor in exilium, pane tribulationis et aqua angustiae. Comites propterea duos dimisi nec dimitto officium meum, sed cum episcopis quos congregare potui, eos qui talia erga me egerunt anathematizavi, et una cum illis apostolicarum synodali auctoritate statui, nullum umquam decipiendum, sicut deceptus sum, et si aliquis deinceps ullum episcoporum ita deciperet, anathemaranatha fieret in conspectu Dei et sanctorum angelorum. Silverius Vigilio: Quia contra jura canonica temporibus Bonefacii papae ipso vivente successor ejus designari conabaris, nisi tibi amplissimi senatus obviasset justitia, tunc providentia pastorali [Col. 0095D] tua debuerant execranda jam vicia detruncari. Sed dum parvum vulnus in te neglectum est, insanabilis adcrevit apostamia, quae nisi ferro altius abscidatur, fomentorum non poterit sentire medicinam. Quippe nequissimi spiritus audacia ambitionis frenesiam concipiens in illius apostolici medici cui animas ligandi solvendique potestas concessa est versari contumeliam, novumque scelus erroris niteris rursus inducere, et in morem Symonis cujus te discipulum ostendis, data pecunia meque repulso, qui favente Domino tribus jam [Col. 0096A] emensis temporibus ei praesideo, tempore meo niteris invadere. Habe ergo cum his qui tecum erunt plenae dampnationis sententiam, sublatumque tibi nomen et munus ministerii sacerdotalis agnosce, Spiritus sancti judicio et apostolica anathematis auctoritate dampnatus. Sic enim decet fidem sanctorum Patrum in ecclesia servare catholica, ut quod habuit amittat, qui inproba temeritate quod non accepit assumpserit.

(H. Misc.) Justinianus 3 imperii anno promulgavit, ne militarent nisi catholici soli, dans hereticis inducias nisi sese movissent ad conversionem. Hunc adiit Agapitus papa pro quibusdam rogaturus, sed sentiens eum Euthicetam factum, cum eum argueret, et ille graves ei minas intentaret, ait papa: Ego [Col. 0096B] ad Justinianum Christianissimum venire desideravi, sed Diocletianum inveni. At ille videns ejus constantiam inconcussam et inadulatam, ad catholicam fidem cum multis regressus est. Anthimum quoque regiae urbis episcopum praefatae hereseos defensorem publice communione privavit, et non multo post in eadem urbe defunctus est; cui successit Silverius. Belisarius post hec Carthaginem cepit, cum 95 annos Wandali eam tenuissent, et omne Wandalorum regnum et stirpem delevit. (Gesta pont. Rom.) Silverius itaque cum rogaretur ut Anthimum restitueret, noluit. Ob hoc a Belisario nolente captus ex praecepto Theodorae augustae in Pontia insula exulans obiit.

Nomina pontificum Lugdunensium ab inicio: [Col. 0096C] Photinus martyr. Hyreneus martyr. Zacharias. Helius. Faustinus. Verus. Julius. Tolomeus. Vocius. Maximus. Tretradius. Verissimus; hic interfuit Sardicensi synodo 4. Sanctus Justus. Sanctus Alpinus. Martinus. Sanctus Antiochus. Elpidius. Senator. Sanctus Eucherius. Salonius. Sanctus Veranus. Sanctus Paciens. Sanctus Lupicinus, tempore Wandalicae persequutionis. Rustitius. Stephanus. Viventius. Sanctus Lupus, tempore Sigismundi et Clodovei. Lyconcius. Sanctus Sacerdos, tempore Childeberti. Sanctus Nicetius, tempore Childeberti ejusdem. Sanctus Priscus; hic auctor synodorum 21, 22 et 24 extitit. Sanctus Etherius; huic scribebat beatus papa Gregorius. Secundinus. Arigius. Tetricus. Gandericus. Viventius. Sanctus Aonemundus [Col. 0096D] martir. Sanctus Genesius. Sanctus Lamdebertus; hujus tempore obiit sanctus Bonitius et Lugduni est sepultus, qui Clippiaco in palatio regali sanctum Ansbertum Rotomagensem consecravit antistitem. Sanctus Gudinus. Fulcoaldus [179 1Kb] . Hic est Fulcoaldus episcopus, qui corpus sancti Boniti [180 1Kb] Arvernensibus reddidit. Madalbertus. Ado. Eldoynus. Leitfradus tempore Karoli Magni; hic restauravit Lugdunensem aecclesiam post destructionem Wandalorum. Agobardus doctrina clarus tempore Ludovici Pii. [Col. 0097A] Amolo, cujus tempore, ut idem ipse testatur, et Egilmarus Viennensis, Bartolomeus quoque Narbonensis, Stephanus Belgicensis, Alteus Eduensis, Odolmannus Mattiscensis, in epistola missa Rodulfo Byturum archiepiscopo et omnibus episcopis Aquitaniae Novempopulanae et Narbonensis primae, per 300 fere annos Lugdunensis ecclesia primatum aecclesiarum in Gallia ab ipsis temporibus apostolorum optinens [181 1Kb] , vices Romanorum pontificum pro suae sanctitatis merito optinuit. Remigius tempore Karoli Calvi. Sanctus Aurelianus legatus Romanae sedis; post quem, fuit Agrinius Linguonensis qui non habetur in numero. Aluvala. Bernardus. Austerius. Remigius. Anschericus. Wido. Amblardus. Borchardus senex. Borchardus juvenis. Sanctus Odelricus. [Col. 0097B] Halinardus. Sanctus Gebuinus. Hugo [182 1Kb] .

[FREDEG.] Langobardorum igitur gens priusquam hoc nomine vocaretur egressa de Scatanavia quae est ultra Danubium et mare oceanum, Danubium transmeavit. Cum a Hunis interrogati fuissent, quae gens terminos eorum ausa fuisset vitiare et eis bellum conarentur intrare, illi mulieres praeceperunt comam capitis ad maxillas et mentum religare, ut habitum virorum similarent, ut ipsa sua multitudine hostes terrerentur, eo quod mulierum comae ad instar barbae valde longae esse viderentur; et exclamaverunt omnes: Haec est gens Langobardorum. Et ita bellum ineunt, Hunos superant, partem Pannoniae invadunt Narsis ergo patricius cum esset eunuchus, [Col. 0097C] et Sophia uxor Justini imperatoris apparatum muliebrem ex auro factum ei misisset, ut filaret et pensa lanariorum et non populum regeret, ille iratus respondit: Filabo filum de quo Justinus et uxor ejus ad caput venire non poterunt. [PAUL. DIAC.] Hic [183 1Kb] Totilam Gothorum regem occidit, sed accusatus per invidiam a Romanis recessit Neapolim Campaniae. [FREDEG.] Et Langobardos a Pannoniis invitans in Italiam cum rege Alboino introduxit, qui Glodesindam filiam Clotharii regis Clodovei magni duxit uxorem. Qua [184 1Kb] defuncta aliam duxit uxorem cujus matrem occiderat, a qua et ipse veneno periit. Hic invasit, ut dictum est, Italiam, et obsedit, Romam vastavit . . . . . Langobardi ergo elevato [185 1Kb] rege super se Clyp nomine irruentes Galliis, Amatum patricium [Col. 0097D] perimunt et multas strages faciunt, pro quo Mummolus patriciatum assumpsit.

[PAUL. DIAC.] His ergo diebus apud Constantinopolim cum amentia quam incurrerat mortuo Justino 17 anno regni sui, Tiberius, qui cum Sophia uxore Justini regnum regebat, invasit imperium et tenuit a. 6, m. 10, d. 8. Qui et largissimus in elemosinis fuit. Sophia adversus Tiberium insidias parans, Justinianum Justini nepotem in regnum voluit sublimare. [Col. 0098A] Quod cernens Tiberius, expoliatam eam thesauris et segregatis ab ea pueris, in custodia jussit retrudi. Justinianum objurgatum multo postmodum amore dilexit.

(Gesta p. R.) Post Johannem papam quem Teodericus rex carceris afflictione peremit, Felix, natione Samnius, patre Castorio, sedit a. 4, m. 2, d. 13. Post eum Bonifacius Romanus, patre Praejecto de Celio monte, a. 2, m. 4, d. 6. Johannes [186 1Kb] , qui et Martinus, post Bonifacium sedit annis 2, m. 4. d. 6, obiit 6 Kal. Jun. et cessavit episcopatus diebus 5, et successit ei Agapitus Romanus, patre Gordiano presbytero, m. 11, d. 19. Inter Agapitum et Silverium d. 29. Silverius Campanus, patre Ormisda, episcopus Romae a. 1, m. 5, d. 11. Anno ab inc. [Col. 0098B] Dom. 538, indictione 1. Vigilius Romanus, patre Johanne consule, a. 18, m. 6, d. 26. Anno [187 1Kb] praesulatus papae Vigilii 14, indictione 14, anno ab inc. Dom. (Gesta p. R.) 552, quinta synodus Constantinopolitana. Anno Justiniani Justini majoris nepotis 27, Vigilius a Justiniano in exilium truditur; revocatus cum Romam reverteretur, in Sicilia civitate Syracusana calculi dolore moritur. Pelagius Romanus, patre Johanne vicariano, a. 11, m. 10, d. 18. Hic ordinatus a duobus episcopis et uno presbitero. Inter Pelagium et Johannem d. 26. Johannes Romanus, patre Anastasio, a. 12, m. 10, d. 26. Hic restauravit cimiteria martyrum et constituit per Dominicas oblationes et luminaria. Benedictus Romanus, patre Bonifacio, a. 4, m. 1, d. 28. Inter eum et Pelagium [Col. 0098C] d. 5.

(Gesta p. R.) Anno ab inc. Dom. 582. Mauritius imperator successit Tyberio, regnavit a. 16. Post Benedictum sedit Romae Pelagius Romanus, patre Unigildo, a. 10, m. 2, d. 10. Eo imperitante fuerunt pluviae, ut videretur diluvium redisse. Tanta clades quantam nullus meminit a seculo fuisse, qua etiam Pelagius papa moritur et Gregorius doctor electione cleri et populi pontificatum Romanae suscepit ecclesiae, anno imperii Mauricii 10, ab incarnatione Domini anno 592, indictione 10, epacta 21, concurrente 7, natus Romanus, patre Gordiano, sedit a. 13, m. 6, d. 10. Hic fecit ut missa caneretur supra corpus beati Petri apostoli. Anno pontificatus 4, [Col. 0098D] indictione 13, congregata synodo 24 episcoporum beati Petri apostoli de necessariis ecclesiae tractavit. Hic missis Brittanniam Augustino, Mellito, Johanne et aliis pluribus monachis ad Christum Anglos convertit.

[ADO.] Tempore [188 1Kb] Leovigildi Renatus Viennensis episcopus floruit, qui eodem anno quo Justinus amens factus est, obiit.

[BEDA.] Hermenigildus Levigildi Gothorum regis [Col. 0099A] filius, ob fidei catholicae confessionem regni privatus infulis a patre Arriano et carceri injectus, ipsa Dominicae resurrectionis nocte securi in capite percussus, regnum caeleste rex et martyr intravit. Cujus frater Recharedus rex Gothorum prius secretius baptizatus est, et post omnes Gotthos qui tunc Arriani erant Toletum adunari jussit quinto anno pontificatus Gregorii, et praesentari sibi omnes sectae Arrianae libros quos et cremari fecit, et omnes Gothos baptizari mandavit.

[ADO.] Philippus quoque Viennensis episcopus viguit (fol. 36), cui successit Evantius vir sanctus, qui cum sancto Prisco Lugdunensi et Artemio et Senonico et Remigio Bituricensi et aliis sanctis episcopis, Siagrio quoque Eduensi, 20 capitula roboravit; [Col. 0099B] cui successit Verus, cujus diaconus fuit sanctus Desiderius Eduensis, et ei successit Domnolus in redimendis captivis strenuus, eique successit Etherius tempore Eraclii imperatoris.

[FREDEG.] Eo anno uxor Arnulfi imperatoris Persarum virum suum relinquens cum quattuor pueris et totidem puellis, ad sanctum Johannem Constantinopolim episcopum veniens, dixit se unam esse de populo, et baptizata est, quam suscepit de lavacro sancto uxor Mauricii imperatoris. Quae cum sepius per legatos repeteretur et uxor ejus esse nesciretur, augusta videns eam pulcherrimam et suspicata ne ipsa esset quae querebatur, ostendit eam legatis. Quam illi viderunt, et agnoscentes nullum ab ea responsum audire potuerunt nisi prius baptizarentur. [Col. 0099C] Illi animo volenti gratiam baptismi acceperunt. Quibus illa id dedit responsum, non se ad virum redituram, nisi ille primo baptismi perciperet gratiam. Quod cum imperatori Persarum nunciatum fuisset, legationem misit ad Mauricium imperatorem, ut sanctus Johannes veniret Antiochiam, a quo baptismum salutis acciperet. Quod et Mauricius fieri jussit cum infinito apparatu. Ibi baptizatus est imperator Persarum cum sexaginta milibus virorum, et a sancto Gregorio Antiocheno de fonte susceptus. Petiit autem ab imperatore Mauricio episcopos cum clero sufficienti, quod et ille concessit, et sic summa celeritate omnis Persida Christo domino credidit. Eodem tempore anno ab inc. Dom. 598, inventa est [Col. 0099D] tunica Domini inconsutilis in civitate Zafath, et a Gregorio Antiocheno et Thoma Iherosolimitano et Johanne Constantinopolitano cum aliis multis episcopis facto triduario jejunio levata cum arca marmorea, ita levi facta ac si de ligno fuisset, ordine pedestri Hierosolimam cum devotione sanctissima perducta, et in loco ubi crux Domini adoratur cum triumpho posita.

Tempore [189 1Kb] Mauricii imperatoris, pontificatum Romanae ecclesiae agente papa Gregorio a. 9 constructio cenobii Flaviniacensis in castro praenominato [Col. 0100A] facta est domno Widrado, et Magoaldus abbas ordinatus est, anno ab inc. Dom. 601, indictione 5. (fol. 37.) Anno primo Theoderici regis, qui erat ab inc. Dom. 606, Focae vero imperatoris 3, idem domnus Theodericus testamentum domni Widradi de castro seu coenobio Flaviniacensi sigillo suo confirmavit factum, et corroboravit apud Sinemurum, secundo post transitum sancti Gregorii anno, primo scilicet papatus Saviniani, praesidente Lugdunensi aecclesiae Secundino archiepiscopo.

Anno ab inc. Dom. 602 [190 1Kb] , Focas dux et patricius rei publicae victor a Persis rediens, Mauricium imperatorem interfecit, et imperium assumpsit; regnavit annos 8 [191 1Kb] . Eo anno Etherius Lugdunensis archiepiscopus obiit, in ejus locum substituitur Secundinus. [Col. 0100B] Anno Focae 2, indictione 8, epacta 26, concurrente 4, ab inc. Dom. 605 [192 1Kb] beatus Gregorius migravit ad Dominum, regnantibus in Francia Theoderico et Theodeberto fratribus. Successit ei in episcopatu Romanae ecclesiae post d. 22 Savinianus Tuscus, patre Bono de civitate Blera, sedit a. 1, m. 5, d. 8 (Gesta p. R.). Hic addidit luminaria in ecclesia beati Petri. Post eum sedit Bonefacius III Romanus, patre Johanne [193 1Kb] , m. 8, d. 22. Hic rogavit imperatorem ut statueret Romanam ecclesiam caput esse omnium ecclesiarum, quia Constantipolitana se primam scribebat. Bonefacius IIII, de civitate Valeria natione Marsorum, patre Johanne medico, sedit a. 6, m. 8, d. 13. De hoc legitur in ecclesiastica hystoria, quod impetrarit a Foca donari ecclesiae [Col. 0100C] Christi templum Romae quod Pantheon vocabatur [194 1Kb] , cujus papatus [195 1Kb] . . . anno Focas obiit. [FREDEG.] Cum enim Heraclius patricius esset universarum Affricae provinciarum, et Focas imperium nequissime regeret, et modo amentiae thesauros in mare projiceret, dicens se Neptuno munera dare, senatores cernentes quod vellet imperium per stultitiam destruere, factione Heraclii Focatem apprehensum manibus et pedibus truncatis, lapide ad collum ligato, in mare projecerunt, et Heraclius consensu senatus sublimatur in regnum anno 607 [196 1Kb] . [BEDA.] Cum infestatione Persarum multae imperii provinciae vastatae fuissent temporibus Mauricii et Focatis imperatorum, temporibus ejus Persae Calchedona civitate vastata Constantinopolim quoque sedem imperii [Col. 0100D] destruere moliebantur, multasque [197 1Kb] Romanorum provintias et ipsam Jerosolimam invadunt, et destruentes ecclesias et sancta profanantes, inter reliqua ornamenta etiam vexillum sanctae crucis abducunt. [FREDEG.] Contra quos Heraclius aciem dirigit, et ipsi duo exercitus principes singulari certamine omnibus ex utraque parte eventum rei expectantibus congrediuntur. Heraclius victor caput Persae praecidit, et totum Persarum exercitum ad sedes proprias regredi compulit. Post hec evectu [Col. 0101A] navale Persidam ingreditur, tribusque circiter annis Persida vastata, suae eam ditioni subjecit, lignumque Dominicum reportavit. Postmodum Persas rebellantes iterato superat et sibi subjicit. Qui cum esset pulcherrimus aspectu, fortissimus viribus, pugnator egregius, litteris etiam apprime eruditus, cernens in syderum signis a circumcisis gentibus imperium devastandum, direxit nuncios ad Dagobertum regem Francorum, petens ut omnes Judeos regni sui baptizari praeciperet, quod et ipse decreto fieri statuit per omnes provincias imperii.

Anno [198 1Kb] Heraclii imperii 5, natus est Mahamet, qui cum esset infantulus, defunctis patre et matre, adhesit viduae quae et nutriebat. Cumque adolevisset, cepit per scolas Christianorum ire et auditoriis interesse, [Col. 0101B] et quae ibi audiebat, domi hominibus gentis suae referebat. At illi mirabantur jam tum in eo sapientiam, cum audirent ab eo quae audierant. Die igitur quadam cum reverteretur ab auditorio, obviam habuit diabolum habentem os aureum, et dicentem se esse Gabrielem archangelum missum a Deo ad ipsum, ut praedicaret genti suae quae audierat et sciebat. Tunc cepit praedicare Mahamet ut derelinquerent idola manu facta et adorarent creatorem qui fecit quae sunt. Cumque plures adhererent illi et ut prophetam eum haberent, congregatis qui secum erant arma sumpsit, et ut rex et propheta quos poterat sibi subjiciebat, et regnavit in Damasco, et caput regni ejus Babylonia civitas fuit.

[FREDEG.] Agarenorum igitur gens circumcisa, [Col. 0101C] qui et Sarraceni dicitur, egressa a latere montis Caucasi super mare Caspium, cum in nimiam multitudinem coaluissent, tandem arma sumentes, provinciis Heraclii imperatoris vastandis irruunt, contra quos Heraclius direxit exercitum. Sed Sarraceni milites superant, eosque gladio graviter trucidant, ita ut 150 milia militum interficerent. Spolia eorum Heraclio offerunt, quae ille recipere noluit, cupiens super Sarracenos vindicare, et mittens legationem, portas quas Alexander Macedo super mare Caspium aereas fieri et serrare praeceperat, propter inundationem gentium saevissimarum, quae ultra Caucasi montis culmina habitabant, easdem portas aperire praecepit, indeque centum milia pugnatorum auro locatos contra Sarracenos mittit ad praelium. Cumque [Col. 0101D] non procul a se invicem castra metarentur, utrique exercitus ut mane facto confligerent, eadem nocte Dei virtute exercitus Eraclii percutitur, quinquaginta enim eorum milia in stratis suis mortui sunt. Quo facto territi milites ad propria sunt reversi. Sarraceni, ut ceperunt, provincias devastant. Cum jam Hierosolimis propinquassent, Heraclius videns quod non posset eis resistere, nimio amaritudinis merore adreptus, ad ultimum infelix Euthicetis heresim sectans et Christi cultum relinquens, [Col. 0102A] habens uxorem filiam sororis suae, post annum regni sui 27 crudeliter vitam finivit. Heraclonus [199 1Kb] cum matre sua Martyna regnavit annis 2, cui successit Constantinus filius Heraclii mensibus 6, anno Dominicae incarnationis 634, pontifice Honorio, indictione 7. (Ib.) Et successit in regnum sub tenera aetate et consilio Constantinus filius ejus, qui et Constans, cujus tempore res publica a Sarracenis nimium vastatur. Duravit hec vastitas per annos 47 usque ad tempora Constantini superius nominati. Tunc est Hierosolima capta et ceterae eversae civitates; Aegiptus superior et inferior pervaditur, Alexandria capitur et predatur, Affrica tota vastatur, Asia et Europa quatiuntur, et omnia regna mari contigua pervagantur. Constantinopolis tantum cum Traciana [Col. 0102B] provincia et, paucis insulis et Romana provincia ditioni imperii remanserunt.

. . rius papa Apellinarista . . us est [200 1Kb] .

Anno [201 1Kb] inc. Dom. 651, 11 Kal. Mai. ordinatio domni Widradi abbatis, cum locum Flaviniacensem 48 annis Magoaldus abbas rexisset

Anno ab inc. Dom. 665, papa Vitaliano, adventus Benedicti in Gallias, et Tequemio obiit sanctus Amandus Tungrorum episcopus, cui successit sanctus Remaclius anno imperii Constantini 22, et ei Theodardus, et Theodardo sanctus Lambertus.

(Gesta p. R.) Bonefacio igitur papae post dies 25 successit Deusdedit Romanus, patre Stephano subdiacono, sedit a. 3, d. 23. Post quem m. 5, d. 26 exactis sedit Bonifacius V, Campanus, patre [Col. 0102C] Johanne, a. 5. Hic constituit ut ullus de ecclesia traheretur. Successit post dies 13 Honorius Campanus, patre Petronio consule, sedit a. 12, m. 11, d. 18. Hic exortum apud Scottos errorem de observatione paschae 14 Jun. per epistolam redarguit. Successit Johannes natione Dalmata, patre Venantio, sedit a. 1, m. 8, d. 18. Hic per Istriam et Dalmatiam multas pecunias misit ad redemptionem captivorum. [BEDA.] Hic cum adhuc electus esset pro pascha et pro heresi Pelagiana Scottos redarguit. Theodorus Grecus, patre Theodoro episcopo de civitate Hierusalem post m. 5 et d. 13 sedit a. 6, m. 5, d. 18. (Gesta p. R.) Hic condempnavit Pyrrum regiae civitatis episcopum, qui cum Cyro Alexandriae et Sergio praedecessore suo achephalorum heresim [Col. 0102D] instauraverat. [BEDA.] Venit enim ficta ut post apparuit poenitentia et obtulit eidem papa libellum penitentiae; sed domum reversus ad vomitum rediit, quam ob rem praesente clero et populo Romano vinculo anathematis, ut praediximus, innodatus est. (Gesta p. R.) Post Theodorum Martinus de Tudertina Tusciae sedit a. 6, m. 5, d. 26. [BEDA.] Constantinus igitur deceptus a Paulo regiae civitatis episcopo sicut et Eraclius proavus ejus a Sergio, librum composuit adversus fidem catholicam. Unde Martinus [Col. 0103A] papa congregata Romae synodo 110 episcoporum dampnavit sub anathemate praefatos Cyrum, Sergium, Pyrrum et Paulum hereticos. Pro qua re missus ab imperatore Theodorus exarchus tulit Martinum de ecclesia Constantiniana, et perduxit eum Constantinopolim. Qui post religatus Cersonam, ibidem vitam finivit, multis virtutum signis in eodem loco usque hodie refulgens.

Anno Dom. incarn. 640, indictione. . Martinus papatum su. . Facta est hec synodus anno Dom. inc. 650, indictione 8, anno imperii Constantini 9, qui imperavit postea a. 19 et mortuus est anno dom. inc. 669, indictione 12.

(Gesta p. R.) Eugenius Romanus, patre Rufiniano, sedit a. 2, m. 9, d. 24, cui post mensem et dies [Col. 0103B] 28 successit Vitalianus Signensis provinciae Campanae, patre Anastasio, sedit a. 14, m. 6. Hic regulam ecclesiasticam et vigorem, ut mos est, omnino servavit. Quo nuper ordinato Constantinus misit beato Petro evangelia aurea gemmis albis ornata mirae magnitudinis. Vitalianus misit Britanniam plurimos divini verbi praedicatores, qui ecclesias Anglorum multa divini verbi fruge fecundarunt. Constantinus imperator Sarracenorum tributarius factus tribus annis et amplius unoquoque die mille solidos auri erariis Sarracenorum reddebat (Ib.). Tandem aliquando resumptis viribus tributa denegavit, et ipse post plurimas et inauditas depraedationes provinciis factas, occisus in balneo periit; regnavit a. 28. Nec multo post Vitalianus regna celestia [Col. 0103C] petivit, cui post m. 3 et d. 13 successit Adeodatus Romanus ex monachis, patre Jobiano, sedit a. 4, m. 2, d. 5. Post m. 4 et d. 15 Donus Romanus, patre Mauricio, sedit a. 1, m. 5, d. 10. Huic post m. 2 et d. 15 successit Agatho Sicula anno ab incarnatione Domini 666, indictione 5, sedit a. 2, m. 6, d. 4.

[BEDA.] Anno igitur ab incarnatione Domini 670, indictione 13, epacta . . concurrente . . Constantinus filius Constantini superioris regnare orsus, regnavit a. 17. Agatho papa rogatu Constantini misit in regiam urbem legatos suos pro adunatione facienda sanctarum Dei ecclesiarum. Qui benignissime a Constantino suscepti, jussi sunt colloquio pacifici de fide vera perquirere. Residentibus ergo [Col. 0103D] 150 episcopis, praesidente Georgio Constantinopolitano et Machario Antiocheno, facto conflictu, Georgius correptus est, Macharius cum suis sequacibus dampnatus est, tantaque gratia legatos pacis catholicae comitata est, ut Johannes Portuensis episcopus unus ex eis Dominica octava paschae missas publicas in ecclesia sanctae Sophiae coram principe et patriarcha celebraret. Hec est sexta synodus universalis Constantinopoli celebrata et Grece conscripta, tempore papae Agathonis, tertio [202 1Kb] papatus ejus anno, exequente principe Constantino et residente [Col. 0104A] intus palatium suum, regni ejus anno 14, ab incarnatione Domini 668, indictione 11, simulque legatis apostolicae sedis et episcopis 150 residentibus. Prima enim synodus apud Niceam 318 Patrum contra Arrium tempore Silvestri papae Romani, Macharii Hierosolimitani, Alexandri Alexandrini, sub Constantino principe. Secunda Constantinopoli 150 Patrum contra Macedonianum et Euxodium qui Spiritum sanctum Deum esse negabant tempore Damasi papae, Cyrilli Hierosolimitani, Noctarii Constantinopolitani sub Theodosio seniore, et Gratiani principis. Tercia in Epheso 200 Patrum contra Nestorium regiae urbis episcopum duas personas in Christum asserentis, sub Theodosio juniore et papa Celestino, tempore Juvenalis Constantinopolitani, Cyrilli Alexandrini. [Col. 0104B] Quarta in Calcedone 630 Patrum sub Leone papa et Martiano principe, tempore Juvenalis Hierosolimitani et Constantinopolitani contra Euthicem Constantini abbatem, verbi Dei et carnis unam naturam esse pronunciantem. Quinta Constantinopoli contra Theodorum et omnes hereticos, tempore Vigilii papae, sub Justiniano imperatore. Sexta haec de qua diximus.

[ADO.] Quo [203 1Kb] in tempore Sindulfus Viennensis claruit, cui successit Hecdicus magnae religionis, et viguit usque ad ultimum tempus Justiniani, sub quo et obiit; cui succedens Cadoldus duravit usque ad tempora Teoderici regis; cui successit Dodolenus, et ei Bobolinus tempore Johannis qui Sergio papae successit, eique successit Georgius magnae virtutis [Col. 0104C] episcopus.

Romanam igitur sedem post Agathonem suscepit Leo II Sicula, patre Paulo, interpositis inter Agathonem et ordinationem ejus a. 1, m. 6, d. 6, sedit m. 7, d. 17, cui post m. 11 et d. 22 successit Benedictus II. junior natione Romanus m. 10, d. 12. (Gesta p. R.). Hic suscepit jussiones clementissimi principis Constantini ad clerum et populum Romanum, ut qui electus fuerit in pontificatu Romano e vestigio consecraretur, nec expectaretur ulterius assensus et jussio imperatoris. Post eum interpositis duobus mensibus, diebus 15, sedit Johannes V. Syrus de provincia Antiochiae, patre Cyriaco, anno 1, et ei post m. 2, d. 18 successit Chonon, patre [Col. 0104D] Tracesio, educatus apud Siciliam, sedit m. 11

Incarn. [204 1Kb] Dom. a. 688, imperii Romani a. 3, indictione 1, prae . . . . pontificatum Romanae ecclesiae Sergius.

Post quem Sergius Syrus Antiochiae regione oriundus, patre Tyberio in Panormo Siciliae, sedit a. 13, m. 7, d. 23. Constituit Agnus Dei cantari a clero et populo et letanias in ypapanti Domini. Hic invenit, Domino revelante, in sacrario beati Petri capsam argenteam, et in ea crucem auream gemmis ornatam, in qua sub 4 petalis erat recondita portio [Col. 0105A] ligni salutaris, quae extunc die exaltationis ejus in basilica Salvatoris ab omni veneratur et osculatur populo. [BEDA, Chron. S. Benigni.] Hic ordinavit sanctum Willibrordum cognomento Clementem Fresionum genti episcopum, anno dominicae incarnationis 696, quem misit illuc cum sociis Pippinus major domus, postquam Frisiam devicit et ducem Ratbodum fugavit.

Tertio Justiniani anno cepit regnare Pippinus, et retinuit majoratum domus annis 20 sub Justiniano, Leone et Tyberio, item Justiniano, Theodosio et Leone, cujus regni anno 6. obiit; successit Karolus Martellus et obiit 7. Constantini anno.

[BEDA.] Anno ab inc. Dom. 678, indictione 2, epacta nulla, concurrente 5, Justinianus minor filius [Col. 0105B] Constantini regnare orsus regnavit annis 10. Hic papam Sergium rapi jussit de ecclesia et Constantinopolim deportari, quia erraticae suae synodo quam fecerat in urbe regia favere et subscribere noluit. Sed praevenit militia Ravennatae urbis vicinarumque partium jussa regis, et missos ejus expulit ab urbe Roma. Justitianus ob culpam perfidiae regno privatus, exul in Pontum secedit; post quem imperavit Leo annis 3, contra quem pugnavit Tyberius et de regno ejectum tempore quo ipse regnavit in custodia tenuit in eadem civitate. Post Sergium Joannes VI, natione Grecus, interpositis m. 1, d. 13, Romanam rexit ecclesiam a. 3, m. 2, diebus (Gesta p. R.). ., cujus tempore cum Gisulfus dux Langobardorum Campaniam igne, gladio et captivitate [Col. 0105C] vastaret, et non esset qui ei resisteret, ipse papa missis ad eum sacerdotibus et clericis cum donariis plurimis universos captivos redemit, et hostes domum redire fecit. [BEDA.] Successit ei Joannes VII, natione Grecus, patre Platonio, sedit a. 2, m. 7, d. 27. Sedit Constantinus Syrus patre Johanne, a. 7, d. 15 (Gesta p. R.).

[PAUL. DIAC. VI, 46.] Eo [205 1Kb] tempore gens Sarracenorum in loco qui Septem dicitur ex Affrica transfretrantes Hispaniam invaserunt, et post 10 annos cum uxoribus et filiis Aquitaniam ingressi, Carolo cum Eudone Aquitaniae principe super eos irruente, 370 milia a Francis perempta sunt, ex Francis vero mille quingenti tantum ceciderunt. Eudo quoque irruens [Col. 0105D] super eos pari modo multos interemit, et fugientes Sarraceni cum nimio exercitu Constantinopolim triennio obsederunt.

[BEDA.] Justinianus igitur quem superius regno privatum diximus, auxilio Terbelli Vulgarorum regis regnum recipiens 6 annis tenuit, et occidit eos patricios qui se expulerant, et Leonem qui locum ejus usurpaverat, et successorem Leonis Tyberium qui eo de regno ejectum in custodia tenuerat. Galli cum vero patriarcham erutis oculis misit Romam, et dedit episcopatum Cyro qui erat abbas in Ponto et cum exulem aluerat. Hic Constantinum papam ad [Col. 0106A] se venire praecipiens honorifice suscepit, ita ut die dominica missas eum sibi jubens facere, communionem de manu ejus susciperet, et in terra prostratus pro suis peccatis eum intercedere rogans, cuncta ecclesiae privilegia renovaret. Qui cum exercitum in Pontum mitteret ad comprehendendum Philippicum quem ibi religaverat prohibente papa, conversus exercitus Philippicum fecit imperatorem, reversusque cum eo Constantinopolim, pugnavit contra Justinianum, et victo eo atque occiso regnum suscepit, quod tenuit a. 1 et m. 6.

[ADO.] Quo [206 1Kb] in tempore Deodatus Viennensis episcopus florebat vir magnae parsimoniae, cui successit Blidrannus, et ei successit Coldus episcopus qui et Viennensem ecclesiam rebus auxit; fuit enim [Col. 0106B] affinis regibus Francorum. Successit ei Bobolinus, et huic Austrobertus vir strenuus et nobilis.

(Gesta p. R.) Hic Constantino papae litteras pravi dogmatis misit, quas ille judicio apostolicae sedis respuit, statuitque populus Romanus, ne heretici imperatoris nomen aut cartas aut figuram solidi susciperet. Unde nec ejus effigies in ecclesiam introducta est, nec nomen ad missarum solempnia recitatum. In tempore ejus Anastasius regnavit annis 3, et Philippium captum oculis privavit nec occidit. [BEDA.] Hic Constantino papae litteras misit, quibus se fautorem catholicae fidei, et sanctae 6. synodi praedicatorem esse docuit. Post Constantinum Gregorius II. Romanus a Petro 92, patre Marcello sedit, a. 16, m. 9, d. 12. (Gesta p. R.) Constituit ut in quadragesima [Col. 0106C] 5. feria jejunium fieret, quod antea non fiebat, et missarum celebritates. [BEDA.] Ejus admonitione Liutbrandus rex Langobardorum donationem patrimonii Alpium quam Hereberechtus rex fecerat et ille repetierat, secundo confirmavit. Tunc plurimas Scotticae gentis provincias Echbertus vir sanctus de gente Anglorum ad canonicam paschae observantiam pia praedicatione convertit anno ab inc. Dom. 717.

Theodosius igitur electus in imperatorem a. 708. Anastasium apud Niceam gravi praelio vicit, et dato sibi sacramento clericum fieri et presbyterum fecit ordinari. Regnavit a. 1, et cum esset catholicus, in regia urbe imaginem illam in qua sanctae 6 synodi erant depictae et a Philippico fuerant dejectae pristino [Col. 0106D] in loco erexit. Post eum imperavit Leo anno 709, annis 26.

[PAUL, DIAC.] Hic [207 1Kb] sanctorum imagines deposuit et incendit, et Romano pontifici si suam vellet habere gratiam mandavit. Quod pontifex contempsit. Omnesque talibus jussis uno animo restiterunt, et nisi eos pontifex ipse, videlicet Gregorius IV, prohibuisset, imperatorem super se constituissent. Quem tamen postea papa deposuit. Germanus Constantinopolitanus patriarcha errori imperatoris non consentiens, a sede pulsus est. Sarraceni cum magno [Col. 0107A] exercitu Constantinopolim venientes, triennio civitatem obsident, sed civibus multa instantia ad Deum revertentibus plurimi eorum fame, frigore, pestilentia perierunt, et sic pertesi obsidionem relinquunt. Inde Vulgarorum gentem pecierunt, a quibus victi naves suas repetierunt. Sed cum alta peterent, ingruente tempestate submersi sunt. Intus [208 1Kb] Constantinopolim vero trecenta milia hominum pestilentia perierunt. Liutbrandus audiens quod Sarraceni loca illa fedarent, ubi ossa sancti Augustini olim propter barbaros translata et honorifice condita fuerant, misit, et dato magno pretio, Ticinum ea cum honore debito transtulit. Gregorius III Syrus, patre Joanne, sedit a. 10, m. 8, d. 25. (Gesta p. R.) Hic [209 1Kb] removit Romam et Italiam et omnia tam rei [Col. 0107B] publicae quam ecclesiasticae jura in Hesperiis partibus ab obedientia Leonis et imperii sub eo constituti. (Hist. Misc.) Sed et Joannes, non papa aut episcopus, sed monachus et presbyter Damascenus et doctor optimus, eumdem Leonem cum Orientis episcopis anathemizavit, scriptum in Romana historia libro XXIII. Obiit Leo anno ab incarnatione Domini 735.

Post [210 1Kb] Leonem suscepit imperium Constantinus impius anno ab inc. Dom. 736, cujus regni anno. . . [211 1Kb] Stephanus papa Franciam venit; regnavit autem a. 43; et successit Leo filius ejus anno ab inc. Dom. 770; regnavit a. 5, d. 6 minus, et successit Hyrene cum filio Constantino decem annorum [212 1Kb] uxor [Col. 0107C] Constantini superioris, a. 775. indict. 13. [213 1Kb] Anno 787, synodus facta est apud Niceam indictione prima, sub Adriano papa. Constantinus factione matris suae peremptus est, suscepit imperium ipsa a. 792, et successit ei Nicephorus a. 795, et ei successit Michael a. 804, et ei successit Leo (Hist. Misc.)

Obiit Gregorius papa 4. Kalendas Decembr., indictione 3, die 10, cessavit episcopatus d. 8. (Gesta p. R.) Et post eum Zacharias Grecus anno incarnationis Domini 742, patre Polichronio, a. 10, m. 3, d. 14. (Ann. Fuld.) Hunc missa legatione Pippinus major domus in regno Francorum interrogat de regibus Francorum ex antiqua Mervingiorum stirpe descendentium, qui reges quidem dicebantur, sed [Col. 0107D] tota regni potestas apud majorem domus habebatur, excepto quod cartae et privilegia regis nomine scribebantur, et qui rex dicebatur in Martis campum plaustro vectus trahentibus bobus atque in eminenti sedens, semel in anno a populo visus, publica dona solempniter sibi oblata, stante ante eum majore domus, et quae deinceps eo anno agenda erant populis annunciante, ei sic rege domum redeunte [Col. 0108A] cetera regni negocia major domus administrabat. Orat ergo decerni sibi, quis eorum rex juste debeatur dici et esse, is qui domi securus sedebat, an ille qui curam regni et omnes molestias sustinebat. Zacharias ex auctoritate apostolica mandat populo Francorum, ut Pippinus, qui potestate regia utebatur, nominis quoque dignitate frueretur. Ita Hildericus ultimus rex de stirpe Mervingiorum depositus et in monasterium trusus est. Pippinus vero in civitate Suessonum a sancto Bonefacio archiepiscopo in regem unctus regni est honore sublimatus.

Obiit [214 1Kb] Zacharias papa Idus Martii, indictione quinta (Gesta p. R).

Defuncto [215 1Kb] autem in Christo beatissimo papa [Col. 0108B] Zacharia Romani elegerunt Stephanum quendam presbyterum, et consecratus est papa. Qui cum die tertio a somnio surgens causas familiares disponeret, subita egritudine percussus obmutuit, et die sequenti mortuus est.

Anno ab inc. Dom. 752, indictione 5, concurrente 1, epacta 6, Stephanus Romanus, patre Constantino, sedit Romae a. 5, d. 29 (Hist. Misc.). Hic propter infestationem Aistulfi regis Langobardorum ad Pippinum venit in Francia, et constituit eum Romanae ecclesiae defensorem et principem, et consecravit eum regem. (Fol. 39.) Ex tunc ablata est Roma a subjectione imperii Grecorum. Quia ergo jam Deo donante ad id locorum devenimus, ut de Francorum regibus prosequendum videatur, repetamus [Col. 0108C] paululum superiora et quibus temporibus in Francorum terra reges regnare ceperint, quive fuerint, vel unde processerint, patrum dicta sequentes breviter dilucidemus.

Priamus [216 1Kb] primus rex Francorum. Frigus [216 1Kb] Francio [216 1Kb] . Turchot [216 1Kb] . Deinde [216 1Kb] fuere sub ducibus usque [216 1Kb] ad Marcomirem ducem [216 1Kb] tempore Theodosii. Marcomirus [216 1Kb] genuit Faramundum. Clodio [216 1Kb] filius ejus. Merovingius [216 1Kb] filius. Childericus [216 1Kb] tempore Mauricii. Clodoveus [216 1Kb] rex octavus a primo (Hist. Franc. epit., c. 2.)

Anno ab inc. Dom. 446, indictione 14, epacta 9, concurrente 1, pontificatus domni Leonis Magni papae anno 2, in Francorum terra reges regnare ceperunt, [Col. 0108D] et primus eorum nomine Clodio regnavit a 20. [FREDEG.] Deinde Childericus filius Merovei, expulso Egidio duce Romanorum de regno atque interfecto, regnum invadit anno ab inc. Dom. 466, et regnavit a. 24, qui genuit filium ex Basina Toringorum regina nomine Clodoveum, virum bellicosissimum et potentissimum, in primis gentilem postea christianum. Childerico ergo defuncto Clodoveus [Col. 0109A] successit [(42) 1Kb] . Anno 5 regni ejus Syagrius, Aegidii Romanorum ducis filius, apud civitatem Suessionicam sedem habebat, super quem Clodoveus irruit. At ille elisum cernens exercitum suum, ad Alaricum Gothorum regem cursu veloci Tolosam perlabitur. [GREG. Tur. II, 27.] Sed Alaricus acceptis regis nunciis cum intentatione minarum, ut Gothorum mos est pavere, Syagrium vinctum legatis tradidit. Quem Clodoveus custodiae mandari praecepit, regnoque ejus accepto eum clam gladio feriri jussit. [HINCMAR. Vit. Remig.] Remorum tunc ecclesiam beatus regebat Remigius, qui factus est a Domino populo jam fere desperato in tempore iracundiae reconciliato. Post vindictam enim scelerum, quae facta est a Domino caede Galliarum, Wandalorum primo, [Col. 0109B] deinde Hunorum persequente crudelitate, misericordiam caeli distillarunt, dum ad mitigandum furorem Altissimi Remigium mundo pontificem protulerunt.

[FREDEG.] Gundebaudus tunc regnabat in Burgundia Gundiochi regis filius, qui fuit de genere Athanarici persequutoris. Habuit Gundiochus et alios filios, Godegisilum, Chilpericum et Godemarum. Gundebaudus Chilpericum fratrem suum interfecit gladio, uxorem ejus ligato ad collum lapide aquis immersit, duos eorum filios gladio trucidavit, duas filias exilio condemnavit. Harum senior Sedeleuba se Domino mutata veste dicavit, minor Crothildis nominabatur. Haec quaesita est a Clodoveo rege [Col. 0109C] Francorum, ut sibi eam traderet Gundebaudus patruus ejus. Quod cum ille negare non auderet, venientes Franci acceperunt eam a Gundebaudo et cum multis thesauris ad Clodoveum dirigunt. (Fol. 40.) Consilio autem Aredii sui reminiscens Gundebaudus mali quod fecerat, quia videlicet patrem, matrem et fratres Chrotildae interfecisset, et timens, ne si Crotildis praevaleret, mortem parentum vindicaret, post eam misit exercitum qui basternam et thesauros retentant; puella levata in equum a Francis ad Clodoveum dirigitur, quam regali assumens honore in matrimonium perfecto dilexit amore. (Hist. Franc. epit.) Habebat jam tunc Clodoveus filium de concubina, nomine Theodericum, qui regnavit post [Col. 0109D] eum annis viginti tribus. [FREDEG.] Habuit et alios tres filios ex Crotilde Clodomerem, Childebertum et Clotarium, qui post eum regnaverunt. [GREG. Tur.] Defuncto autem Gundebaudo, regnum Burgundiae Sigismundus filius ejus obtinuit, habuitque uxorem filiam Theoderici regis Italiae. [FREDEG.] Qua mortua, aliam duxit, et prioris conjugis filium novercae insidiis jussit interfici. Nam sopitum vino filium dormire post meridiem jussit; cui dormienti orarium sub collo positum est, et sub mento ligatum, et sic trahentibus ad se invicem pueris duobus sugillatus est. [GREG. Tur.] Sed jam sero poenitens super [Col. 0110A] cadaver exanime ruit flens amarissime, et in monasterio sanctorum Agaunensium, quod ipse miro opere a fundamentis construxerat, per dies multos veniam petens, et psallentium chorum instituens, Lugdunum rediit, ultione divina e vestigio subsequente. Hujus filiam Theodericus Clodovei filius uxorem accepit.

[GREG. Tur. II, 30, 31.] Crotildis ergo regina, cum esset christianissima, et Clodoveus fanaticis uteretur legibus, monereturque frequentius ab ea, ut idola vana negligeret, et Deum verum agnosceret, in cujus manu est cor regum et omnium dispositio potestatum, acquiescere noluit, donec bello contra Alamannos suscepto, compulsus confiteri necessitate, quod prius negaverat voluntate. Cum enim exercitus [Col. 0110B] ejus ad internecionem usque caederetur, invocato nomine Jesu Filii Dei, quem praedicabat Crotildis, victoriam obtinuit. Quod cum domi veniens uxori narrasset, illa clam accersito beato Remigio Remorum archiepiscopo suadet, ut regi verbum salutis insinuet. Quod cum faceret---erat enim egregiae scientiae, et rhetoricis adprime imbutus studiis---divina praeduce gratia rex credidit, et cum exercitu baptizatus est 15 anno regni sui, Albino V. C. consule, incarn. Dom. a. 502.

[GREG. Tur. I, 32.] Burgundiones tunc Arianorum sectam tenentes habitabant circa Ararim et circa Rhodanum, qui fluunt juxta urbem Lugdunensem, quibus praeerant Gundebaudus et Godegisilus fratres. (II, 34.) Godegisilum Gundebaudus interfecit, et ipse cum [Col. 0110C] moneretur a sancto Avito Viennensi archiepiscopo, ut confiteretur Christum Filium Dei et Spiritum sanctum aequalem Patri---erat enim Arianus---clam ut chrismaretur expetiit. Sed illo adhortante, ne formidaret rex seditionem populi, neque erubesceret in saecula regnantem in saeculo confiteri, ipse hac ratione confusus usque ad vitae exitum in sua insania perduravit; cui Sigismundus successit. (fol. 40') Clodoveus itaque cum esset armis strenuus et in fide sancta nominatissimus, et videret Gothos, quorum erat princeps et rex Alaricus, et dominatio eorum ultra Ligerim, Arriana peste et perversitate corruptos, velletque ut, superatis eis cum divino auxilio, terra redigeretur ditioni suae, commotum [Col. 0110D] exercitum Pictavis, ubi rex Alaricus morabatur direxit. (II, 37.) E contrario Alaricus cum suis decimo ab urbe milliario obviam venit adversariis, et confligentibus eis in Campania Voglanense victoriam Clodoveus de Arrianis obtinuit. [FREDEG.] Alaricum cum plurima Gothorum manu interfecit, regnumque ejus a mari Tyrrheno et Ligere fluvio usque ad montes Pyrenaeos et mare Oceanum occupavit, thesaurosque ejus a Tolosa auferens, secum Parisius advexit. (II, 38.) Per idem tempus ab Anastasio imperatore codicillos pro consulatu accepit, et coronam auream et tunicam blatteam, ex qua die consul [Col. 0111A] et augustus est appellatus. [GREG. Tur., II, 40.] Cum ergo moraretur Parisius, et cogitaret adjungere ditioni suae regnum Sigeberti propinqui sui, cujus regni sedes Colonia civitas erat, quem etiam in bello contra Alaricum adjutorem fidelem habuerat, dolose egit missis nunciis ad Theodericum ipsius filium Sigiberti (II, 37), qui pro patre, quia pater contra Alamannos pugnans percussus in geniculo claudicabat, bello praefato interfuerat, ut filius patrem in tentorio meridie dormientem, quasi regnum ipsius possessurus, immissis persequutoribus interficeret. (II, 40.) Cum ergo quasi gratulabundus de morte patris nuncios Clodoveo mitteret, ut ad se fideles suos dirigeret, qui de thesauris patris, quod placeret oculis ejus efferrent, Clodoveus iterum dolose egit, ut [Col. 0111B] dum ille venientibus nunciis patris thesauros ostendit, dum inclinis arcellulae manum, ut cuncta scrutetur, immittit, unus bipennem cerebro ejus illideret. Et sic quae in patrem egerat, is recepit. Quod audiens Clodoveus ad eundem locum venit, et quasi qui esset innoxius a sanguine parentum suorum, populo satisfecit, et in regem constitutus est. Quod quarundam civitatum habitatores indigne ferentes, contra eum si fuisset possibile nisi sunt rebellare. (Vita Maxim., p. 582). Inter quos cives Virdunensis oppidi defectionem atque duellionem contra eum dicuntur meditati. [GREG. Tur., II, 41.] Clodoveus post haec Chararicum regem et filium ejus, propinquos suos dolis circumventos cepit, vinctos totondit, [Col. 0111C] et patrem quidem presbyterum, filium vero diaconem ordinari fecit. Sed sentiens quod sibi caesariem ad crescendum niterentur laxare, utrosque jussit capite plecti, regnumque eorum cum thesauris et populis adquisivit.

(Vita Maxim., p. 582.) Audita autem defectione Virdunensium, et ratus non esse procrastinandum in talibus, viribus undecumque coactis, cum valida manu militari ad eandem urbem venit, injuriae gratia ulciscendae. Cujus muros corona militum obambit, aggeres struit, aspera complanat, et quaeque urbi capiendae commoda ordinat, portis custodias admovet, et ne quis tute exeat, magno studiosoque conamine prohibet. (Fol. 41.) Quo intempore Firminus episcopus ejusdem civitatis, mirae sanctitatis vir, [Col. 0111D] diem clausit ultimum. Hic Tullensi territorio ortus, et civitati Virdunensium post sanctum Possessorem pastor constitutus, quantae sanctitatis fuerit, quam sollicitas excubias super gregem sibi creditum cura pervigili exercuerit, quam pius in subditos, quam terribilis erga reprobos fuerit, testantur miracula, quae ad sepulcrum ejus saepenumero fiebant. Invenitur etiam scriptum in gestis, quod ejus instinctu populus Virdunensis desciverit. Obiit autem mense Decembrio, die secundo, anno quantum colligere possumus ab inc. Dom. 504, imperante Anastasio anno 14, tertio conversionis Clodovei anno, Atheo V. C. consule, pontificatum Romae agente beato papa Symmacho; et soluta obsidione sepultum est corpus ejus sacratissimum ad dexteram altaris beati Petri [Col. 0112A] apostolorum principis, ubi per multa tempora delituit thesaurus hic delectabilis, a tempore scilicet Clodovei usque ad tempus Othonis Magni. Verum ad rem redeamus.

(Ib.) Obsessi ergo, cum, ut diximus, clausi tenerentur viribusque diffiderent, et mortuo episcopo nullus putaretur aptus reperiri, qui preces populi convenienter allegaret coram principe ira fervente, omnes in unam coiere sententiam, ut sanctum virum Euspicium, qui sub titulo presbyteratus in eadem urbe degebat, ad principem mitterent miserorum civium preces allegantem, et ejus misericordiam deprecantem. Is autem Domino misericordiaque plenus suorum civium postulata non renuit, sed [Col. 0112B] in eo confidens, qui dixit discipulis suis: Cum steteritis ante reges et praesides, nolite cogitare qualiter aut quid loquamini; dabitur enimvobis in illa hora quid loquamini; ad principem, ut petebatur, ire disposuit. Cumque se humiliter coram rege terrae prostravisset, ab eo reverenter surgere, et causam adventus sui dicere est jussus. Tum ille ad eum is fertur verbis usus: Nobilissime, inquit, omnium et piissime regum, pene universo pervulgata tua bonitas et saeculo, per quam bonitatem tuam te obsecro, ut patienter me audias meorum civium preces allegantem et tuam misericordiam deprecantem. Emersit quidem inter nos quorundam improbitas hominum, quae et multorum maculavit imperitiam et juvenum sustulit stultam proterviam. Et quidem tua digni sumus [Col. 0112C] animadversione, nec diffitemur: sed obsecro propter Dominum, interim subtrahantur culpis debita supplicia, et porrigatur immeritis clementia. Nec abhorreret a victoria tua nostra persuasio, quia cum victor sis hominum, passionis quoque propriae fortior eris triumphator, si malueris patientiae vires exercere, quam sanguine civium tuum foedare triumphum. His rex auditis, et vi dictorum gravitateque viri perspecta, coepit vigor animi ejus mansuefieri et amaritudo fellis dulcorari, Dei utique nutu id agente, cujus fortitudini immania cedunt, et dura fatiscunt. (Fol. 41'). Denique tactus divino nutu rex adeo est affectus, ut petitioni assensum praeberet, et veniam civibus quamvis ingratis tribueret, ut impleretur de eo illud Sapientis: Hanc quoque, inquit, vidi sub [Col. 0112D] sole sapientiam, et probavi maximam: Civitas parva, et pauci in ea viri; venit contra eam rex magnus, et vallavit eam, extraxitque munitiones per gyrum, et perfecta est obsidio. Inventusque est in ea vir pauper et sapiens, et liberavit urbem sapientia sua. Igitur viro Dei ordinante et manum regis tenente, repagula portarum reduci visa sunt et portae aperiri. Sed et clerus procedere est ordinatus, regem cum laudibus et Deo dignis cantilenis suscepturus, per quas et Domino suae liberationis offerret tripudium, ac principi sedulitatis suae devotum monstraret obsequium. Rex itaque postquam ira refrigerata per famulum ejus se sensit immani ereptum piaculo, gratias in ecclesia Deo reddidit, et civibus principali indulgentia data, ad curanda juxta morem epulis regalibus [Col. 0113A] corpora sese convertit, quibus biduo indulgens, et recreatum exercitum post laborem videns, ad alia paria negotia curanda ducere volens, virum Dei sanctum Euspicium suis aspectibus praesentari jussit, et ut urbi, cujus subventor extiterat, quamque ab imminente periculo eripuerat, pastorali sollicitudini praeesset admonuit et admonendo petivit. At vir Dei non immemor verborum, quibus dicitur: Quanto magnus es, humilia te in omnibus, et coram Domino invenies gratiam, oblatum honorem vel potius onus sacerdotii humiliter recusavit, immo praescius brevitatis vitae suae, quae postmodum terminanda erat, ut ei alter succederet, cedere libuit. Tunc rex evocata protinus in unum fidelium multitudine, ut de constituendo pastore sententiam in [Col. 0113B] medium proferrent praecepit. Noverat enim quod juxta decretum Leonis Magni papae nulla ratio sinebat, ut inter episcopos haberentur, qui nec a clericis essent electi, nec a plebibus expetiti, nec a comprovincialibus episcopis cum metropolitani judicio consecrati. Noverat etiam quoniam, licet praesideret seculari dignitate, rerum tamen praesulibus divinarum, ut scribit beatus Gelasius papa, devotus deberet colla submittere atque ab eis causas suae salutis expetere inque submittendis celestibus sacramentis eisque ut competit disponendis subdi se debere cognoscebat religionis ordine magis quam praeesse. Volebat quoque parere decreto praefati Leonis Magni, in quo ait scribens Rustico Narbonensi archiepiscopo [Col. 0113C] inter cetera: Cum de summi sacerdotis electione tractabitur, ille omnibus praeponatur, quem cleri plebisque consensus unanimiter postulaverit. Nullus autem invitis et non petentibus detur, ne civitas episcopum non optatum aut contempnat aut oderit, et fiat minus religiosa cui non licuerit habere quem voluit. Celestinus quoque in decretis suis: Nullus invitis detur episcopus; cleri, plebis et ordinis desiderium requiratur.

(Fol. 42.) Clodoveus itaque Ranacharium regem, cujus regni sedes erat Cameracus civitas, parentem suum dolo manu propria interfecit, et fratrem ejus Racharium. [FRED.] Dederat autem traditoribus ejus ornamenta quaedam, non aurea, sed aerea et deaurata. [GREG. Tur., II, 42]. Post mortem vero domini sui [Col. 0113D] cognoscentes proditores aurum, quod a rege acceperant, non verum, sed adulterinum, et cum hoc regi dixissent, respondisse fertur rex: Merito tale aurum accipit, qui dominum suum ad mortem propria voluntate perducit. Tertius igitur frater eorum, propinquus et ipse Clodovei, apud Cynomannicam civitatem jussu ipsius interfectus est. Quibus mortuis omne regnum eorum et thesauros accepit, interfectisque et aliis multis regibus, et proximis parentibus suis, quos suspectos habebat ut ei regnum auferrent, regnum suum per totas Gallias dilatavit. Obiit apud Parisiorum urbem anno Dom. inc. 518, regni sui anno 30, aetatis 45, sepultusque est in basilica sanctorum apostolorum quam construxerat. Praesidebat tunc Romanae ecclesiae Hormisda papa, [Col. 0114A] Justinus Anastasii successor imperabat in re publica.

(III, 1.) Regnum igitur Clodovei quatuor ejus filii aequa inter se lance dividunt Theodericus, Clodomeris, Childebertus et Clotharius. [FREDEG.] Sedes regni Theoderici Mettis civitas fuit, Clodomeris Aurelianis, Childeberti Parisius, Clotharii Suessionis [GREG. Tur., III, 1]. Habebat jam tunc Theodericus filium, Theodebertum nomine, elegantem et utilem, et filiam, quam accepit uxorem Amalaricus rex Hispaniae Alarici filius, qui apud Barcinonam a Francis occisus est. [FREDEG.] Inter Theodericum et Childebertum contentio magna semper fuit, quae multas urbes afflixit. [GREG. Tur., III, 15]. Fuit enim Theodericus ingeniosus et callidus, postmodum vero [Col. 0114B] cum fratre foedus iniit, et dato sacramento, ut nullus contra alium moveretur, obsides ad invicem acceperunt. Sed orto iterum inter reges scandalo, obsides dati filii senatorum servitio publico sunt addicti. Nam quicumque eos custodiendos acceperunt, servos sibi fecerunt. (Vita Carilefi). Tempore Clotharii et Childeberti sanctus Avitus et sanctus Carilephus ab Arvernis de monasterio Menate egressi, Miciacense coenobium, quod sanctus Maximinus, frater sancti Vitoni, fundaverat, expetierunt, et ei se subdiderunt.

[FREDEG.] Crotildis vero regina post mortem viri sui monebat filios, mortem patris et matris et fratrum ulcisci. Quam ob causam illi Burgundias appetunt, [Col. 0114C] Sigismundum Gundebaudi filium et Godemarem proelio vincunt. Clodomeris Sigismundum, dum ad monasterium sanctorum Agaunensium fugeret captum, cum uxore et liberis interfecit. Godomaris terga vertens latuit, et resumptis viribus regnum Burgundiae tenuit. Avitus vero abbas monasterii Aurelianensis praedixit Clodomeri, quod Sigismundo fecerat, identidem ipsum esse passurum. Cumque Veserontia Franci cum Burgundionibus bellum inissent, Clodomeris capite truncatus est, deceptus ab auxiliis Theodorici regis Italiae, cujus filiam Sigismundus uxorem habuit: qua etiam defuncta, aliam, ut praetaxavimus, duxit. [GREG. Tur., III, 18]. Cumque Crotildis filios Clodomeris unico affectu diligeret, invidia ductus Childebertus Clotarium [Col. 0114D] ad necem puerorum incitavit. (Fol. 42.) [FREDEG.] Cumque Parisius convenissent quasi pueros in regno patris sublimaturi, Clotharius dolose susceptis eis a matre, Theodaldum et Guntharium occidit, tertius Clodoaldus in clericum tondetur: ad cujus sepulcrum virtutes fiunt. [GREG. Tur., III, 13; III, 16; III, 12.] Theodericus ad direptionem Arvernici territorii festinans, Sigivaldum cum omni familia illic commigrare praecepit, qui plura mala peregit, et ipse postea male periit. Tale autem excidium regioni eidem rex praefatus intulit, ut neque minoribus natu neque majoribus quidquam proprii relictum sit, praeter terram solam, quam barbari secum ferre non poterant. Eduam quoque obsedit, et omnino depraedatus est.

[Col. 0115A] Beato igitur Vitono in gaudio Domini assumpto, et pro fidelitate paucorum et lucro supra multa et perpetua bona constituto [(43) 1Kb] , Desideratus successit in episcopalem curam multa vigilantia egentem, sollicitudinum angoribus circumseptam. Theodericus enim cum esset pertinacis et mali animi et pro dissensione inter se et fratrem suum multas, ut praediximus, urbes afflixisset, et [GREG. Tur., III, 34] Desideratus ipse post multa sibi illata damna, exilia, aerumnas, injurias, jam ad libertatem Domino jubente redisset, et apud Virdunum, ut diximus, episcopatus fungeretur officio, fuerat enim in saeculo nobilissimus, habens uxorem et filium, nomine Syagrium. (III, 35.) Sed a Syrivaldo quodam apud praefatum regem incusatus, non solum spoliatus rebus, verum etiam [Col. 0115B] fuerat suppliciis affectus, cum tonsuratus postea et electione cleri et populi Virdunensi fuisset praelatus ecclesiae, Theodericus perpetuas retinens erga eum inimicitias, quia non consentiret pravis ejus operibus, civitatem cum habitatoribus vehementer attrivit. Supervenit insuper divino judicio fames valida invalido civitatis populo, qua attenuati in afflictione nimia erant positi. (Ib.) Et cum ipse de rebus suis per Theodericum remansisset extraneus, nec haberet ex proprio, qualiter indigentes et destitutos cives suos consolaretur, dolebat et tristabatur. (III, 23, 25.) Defuncto autem Theoderico anno regni sui 23, ab incarnatione Domini 541, cum Theodebertus filius ejus regnum suscepisset, et contra voluntatem Childeberti et Clotarii [Col. 0115C] in regno a suis leudibus esset stabilitus atque firmatus, et postmodum a Childeberto maximis muneribus muneratus, in filium esset adoptatus, magnum se et praecipuum in omni bonitate ostendit. Erat enim regnum cum justitia regens, sacerdotes venerans, ecclesias munerans, pauperes relevans, et multa multis beneficia pia et dulcissima voluntate accommodans, tributa etiam, quae ab ecclesiis in Arverno sitis fisco reddebantur, clementer indulsit. (III, 26.) Habebat uxorem Deuteriam, et filiam jam adultam; sed Deuteria timens, ne se relicta, filiam sibi rex in conjugium assumeret, in basterna eam positam indomitis bobus conjunctis apud Virdunum de ponte praecipitavit, quae in ipso flumine spiritum reddidit. (III, 34.) Desideratus itaque bonitatem et [Col. 0115D] clementiam Theodeberti regis erga omnes cernens, cum jam populus dilaberetur, et civitas quasi in solitudinem redigeretur, ad regem se contulit, miseriam populi lacrymabilem deploravit, petitione benigna animum regium inflexit, ut de thesauris suis miserans calamitati obstaret, famem cohiberet, populum pereuntem retineret, et commodata per gratiam periculo superato cum gratia Dei bominumque susciperet. (III, 31.) Acceperat enim a Theodado Italiae rege, Theuderici successore, cum patruo suo Childeberto quinquaginta aureorum milia pro compositione [Col. 0116A] mortis filiae sororis Clodovei, quae fuerat copulata praefato Theoderico in matrimonium et eo defuncto contra natales suos servo nupserat (fol. 43), et quia mater indignata moto contra eam exercitu servum peremerat, filiamque ad domum reduxerat, illa irata venenum in calice, quo mater erat communicatura, posuit---erant enim Arriana detenti perfidia,---quo hausto mox mater mortua est, et ob hoc indignati Itali, ea abjecta, praedictum Theodadum regem constituerunt, a quo succenso vehementer balneo inclusa, inter diros vapores pavimento corruens, mortua est. (III, 32). Quamobrem et Theodebertus Italiam pervasit, sed quia exercitus ejus diversis febribus vexabatur, ducem cum parte exercitus ibi dimisit, qui omnem Italiam ditioni ejus [Col. 0116B] subdidit atque Siciliam, et thesauros innumerabiles ei direxit. (FREDEG.) Magna enim felicitas regis in his omnibus fuit, quia timuit Dominum, et sacerdotes et ecclesias ejus venerabatur. (GREG. Tur.) Audita igitur petitione Virdunensis episcopi, rex annuit, motus ad misericordiam, et septem milia solidorum ei tradens, conditionem adscripsit, ut eo tenore partiretur indigentibus, quatenus hoc auxilio victo famis dominio, sua sibi cum gratia redderentur ex numero. (III, 34.) Quae pontifex accipiens per cives suos erogavit, unde et negotiatores facti usque hodie clari habentur. Cumque hoc solatio docti in melius experimento periculi mediocritatis optimae scientia profecissent, et procul respicere proximum bonum esse didicissent, pecuniam alacriter recollegerunt, [Col. 0116C] et episcopo magnae gratiae mediatore regi cum votivis gratiarum praeconiis obtulerunt. Rex ut advertit sublevationem, vidit laetae devotionis magnanimitatem, et colligens regium et pecuniae dominantem animum indulsit eis, ad praepotentem cumulum boni nominis, et ad memoriam laudabilem tunc praesentis et futurae generationis. (III, 35.) Syagrius autem, Desiderati episcopi filius, post mortem Theoderici reminiscens injuriarum patris, quas passus est a Theodorico instigante et accusante Syriwaldo, sumptis comitibus venit ad villam proprietatis ejus in Divionensi territorio sitam, cujus nomen Floriacus, et mane facto, cum esset nebula condensa, domum ingressi, unum amicorum ejus interfecerunt, putantes ipsum esse Syriwaldum. Sed cum cognovissent [Col. 0116D] ipsum non fuisse, iterato domum circumdantes, effosso pariete interfecerunt eum. Actum est hoc post mortem Desiderati episcopi.

(Vita Agerici.) Verum ut ad superiora redeamus, et misericordiam Dei uberem erga suam imaginem subtilius indagemus, providentia divina dispositum habens de fonte misericordiae aecclesiae Virdunensi succurrere, et supradictis innumerabilibus calamitatum infortuniis periclitanti manum auxilii subrogare, die et tempore quo voluit, de altissimo ac serenissimo bonitatis suae consilio, hanc viam novae [Col. 0117A] salutis invenit, ut angelum sanctum mitteret de excelso caelorum habitaculo, qui parentibus futuram ex misericordia unius pueri nativitatem denuntiaret, terminum quo id fieri deberet indiceret, nomen quo censeretur aptaret. Nimirum propter nimiam dilectionem, qua suam in homine diligebat imaginem, condoluit miseris mortalibus grave jugum a primo patre portantibus, et generali misericordia populum hunc, quem specialiter peccata obtriverant, restauravit. Tetigit prius, et conturbavit, ac paterno verbere livorem inflixit, postea respiciens mirabili remedio percuravit. Venit ergo consilii divini legatus, protulit imperium, promulgavit edictum, et praeelecti pueri parentes alloquens miserandis civibus cornu salutis erexit. Post triennium, inquit, [Col. 0117B] expectatio dilata probabitur, filius ipse Agericus vocabitur. Indicium est patioris ac superexcellentis apud Deum privilegii a Deo titulum nominis cuilibet vel poni vel mutari. Magnum igitur donum, magna gratiae dignatio, magna fiducia promissorum. Non potest immutari, quod de tribunali Regis aeterni caelesti legato evangelizante dictatur. Agericus, inquit, vocabitur. Abusivum nomen, nec scripturarum paginis haerens, sed quanto ignotius apud homines, tanto dignius divinati, et quanto acceptius Deo, tanto commodius homini. Nulli profecto potest esse ambiguum, quod nunc quoque oblita sui non sit lingua caelorum, et quod scriptura caelestis in perpetuum teneat, quod caelum in terra descripsit. Ergo terra [Col. 0117C] non reprobet, quod caelum probat. Nascitur igitur infans post triennium; longa parentum expectatio porrigitur in effectum, fit gratus in croceis, in cunabulis dulcis. Transgreditur ebdomadam infantiae succrescens ad officium linguae; fit puer incremento, puer innocentia, naturam tenellam indole praelucida perornabat; angelus quippe, qui eum praenunciaverat, praesto ei ad custodiam semper erat. Datur puerulus vacationi sapientiae, jungitur contubernio scolasticorum, haurit fontes sophiae, inundantia semper ubera sugit, voluptates internas et karismata meliora sedulus emulatur. Doctor enim interior, qui eum imbuerat, cum aetatis successu indicia virtutum ejus clara monstrabat, qui et praescitus ante uterum, sanctificatus in utero, sanctimoniam et magnificentiam [Col. 0117D] in sanctificatione Dei augebat. Amabatur ab omnibus, invidias et detractiones omnium gratiae perrorantis sublimitate vincebat. Transivit in eadem urbe Virdunensium proficiens ad perfectam usque incrementorum aetatem, virtutem virtuti adjiciens, et stigmata passionis Jesu in corpore suo portans, currebat per viam mandatorum Dei cum gaudio inenarrabili. Jam enim triginta annos habens, in ipsa civitate Virdunensi ductus est ad ecclesiam sancti Petri et tonso capite Christo dicatus, florebatque in atriis domus Domini ut palma, et ut cedrus in Libano totam domum bonis odoribus respergebat. Provexerat eum morum speciositas, et in gradu levitico famulabatur antistiti, cum ecce clerus et populus ad honorem sacerdotii promovere eum expetentes [Col. 0118A] ad eandem eum aecclesiam perduxerunt, et cum gaudio et praeconiis gratiae inibi ordinari fecerunt. Omnes autem quasi ex uno ore cantabant: Exaltavi electum de plebe mea: oleo sancto meo unxi eum (Psal. LXXXVIII, 20), quia a Christo Domino erat electus, ut oleo spiritualis gratiae esset fovendus. (Fol. 44.) Contigit interea Desideratum nomine officio cum vita defungi, et successorem idoneum cathedra ecclesiae viduata requirebat. Non multum quod aderat queritur, nec diu sententia melior ignorantiae nocte differtur. Omnes in unum coeunt, omnes uni in electione incumbunt, omnes ordinari ad pontificatus infulas Agericum deposcunt. Temptat unus resistere plurimis, multum se excusando laborat, sed roborante Deo praevaluit sententia cleri et populi. [Col. 0118B] Deus enim ad munimen urbis invalidae reparandum, ad cornu salutis contra malitiam erigendum, cooperabatur in populo. Tribus enim post tonsuram peractis annis, a plebe Virdunensium rapitur et in ecclesia majoris sanctae Dei genitricis perducitur, et ab episcopis episcopus consecratur. Suscepit ad regendas oves Domini pastoralem virgam, et non tyrannum se ovibus exhibuit, sed ex veritate pastorem. Non patiebatur, ut terra sua contra se clamaret, et cum ea sulci ejus deflerent, sed impiger instabat culturae Dei, ut opere redderet, quod nomine fatebatur. Habebat fidelem ante oculos advocatum Dominum Jesum Christum justum, eique se suosque supplicatione assidua committebat. Holocausta medullata offerebat pro ovibus, ne forte labiis honorarent [Col. 0118C] Deum, et corde longe posito manibus irritarent, fidemque verbo tenus profitentes actionibus abnegarent. Circumspectus semper leonem insidiantem orationibus allidebat, flammas temptationum elemosinis redimebat, virtutum apothecas humilitatis arce servabat. Terrebat hostes praedicationibus, vitia occulta proferebat in lucem, et tela mortifera inimici doctrinae potentis acumine perfringebat, semperque se ipso robustior per Jesum et sacerdotem magnum undique triumphabat. Nimirum vitabat et perhorrebat aliquatenus committere, unde testimonio conscientiae accusatus sub umbra et foliis cogeretur effugere. Semper pavidus, semper sollicitus dum curam debitam susceptis ovibus impendebat, victo hoste, et liber vitiis servitio justitiae se hilariter mancipabat. [Col. 0118D] Loquebatur sepius et litteris et verbis cum praecone suo angelo sancto, consilioque ipsius gesta preciosa Domino fidelis athletha mittebat, talenta ibi data saepius numerabat, ne forte plus accipiens minus in lucro redderet et sero penitens obnoxius tenebris, pauper et nudis vinculis traderetur. Fecit etiam signa quae cum possint cum reprobis haberi communia, ille probabiliter simplici oculo, lucido corpore fecit, ovium suarum et totius mundi necessitate compulsus. Justo enim et sancto Deo populo exasperanti irato, elementis pro eo contra insensatos pugnantibus recesserunt nubes, aer incanduit, terra exaruit, viror herbarum emarcuit, aqua fontium venas dereliquit. (Fol. 44'.) Sicque secedentibus elementis mundus desolatus elanguit. Vitiositas [Col. 0119A] enim usu nutrita, nisi duro molliatur verbere, ad notitiam sui redire durescit. Unde factum est ut, tribus annis subtracta benedictione pluviarum, celum super eos extenderetur ut ferrum. Pertulerunt primum annum expectantes, secundum desperantes, in tertio defecerunt. Cumque inter se nullum invenissent consilium, tamdem praevaricatores ad corda quodammodo oblita redeuntes, concurrunt ad pontificem, pastorem inclamant, ut propitiaret Deum peccatis iratum, removeret vindictam, impetraret veniam, et arescentes terras colonis morientibus reformaret. Flexit sanctum generalis necessitas, et commune periculum communi oratione tolli consuluit. Itaque triduanum jejunium indixit, letanias per ecclesias Dei fieri, cruces ad misericordissimam Dei [Col. 0119B] memoriam ferri, ut qui passus est pro peccatoribus Christus propiciaretur eis sanctorum intercessionibus. Indixit hoc et jussit, et primus quod jusserat fecit. Egrediuntur indifferenter excalciati, cinere et cilicio obvolvuntur, inclamant miserationem sanctorum, propiciationem Dei, tundunt pectora, lacrimas fundunt, ne Deus judicia faciens in operibus manuum suarum comprehenderet peccatores. Igitur prima letaniarum die pastor ipse cum ovibus gradiens, in praesentia concurrentium oculos convertit ad caelum, in corde suo quiescentem commovit ad misericordiam Deum, et subito nubibus densis obumbrato aere fluxerunt aquae. Sicque per triduum illud defluentibus pluviis terra vigorem, herbae virorem, fontes fluorem, arbores vitam et mundus plenam [Col. 0119C] recepit abundantiam. Nec latuit homines, viderunt et ammirati sunt, quanta de pastore sancto apud Deum cura extitit. Nam cum sub nudo aere graderetur, omnesque aquis descendentibus perfunderentur, ipsi Deus in pluvia umbraculum fecit. Hac et illac, ubi est, jussa aqua cecidit, ipsum ab aqua tangi prohibuit, qui omnia quaecunque voluit fecit.

Cum ergo juxta consuetudinem pastoralem limina ecclesiae principalis sanctae Mariae tereret, quidam Johannes nomine membris solutus, nervis aridus, mortuus viribus, anima subsistente, linguae tantum officio praevalens, vocibus, quas enervis habebat, episcopum exoravit, dicens: Obsecro, sancte Dei, ut habeas in me misericordiam. Cui sacerdos [Col. 0119D] flexus quodammodo et cum infirmo infirmatus respondit: Quid tibi vis faciam? Ad hec languidus: Ut miserearis mei, ait. Tunc sacerdos in Deo ditissimus pauca de loculis protulit, et infirmo de plenitudine boni cordis exibuit. Nam carnis sustentaculum tribuens, dedit simul corporis solidamentum. Aridus quoque cum fide Christi suscepit dona sacerdotis, et cum eodem munere meruit sanitatem recipere. His et hujusmodi indiciis clarificante Deo servum suum, cepit manifestum esse omnibus, quod sanctus Agericus Christi esset alumnus. Tanta quippe virtutum copia de illo exibat, ut si quis infirmus eulogias de manu ejus susciperet, protinus sanitatem reciperet. (Fol. 45.) Cum ergo praefatae basiicae calcaret limina, et ex more studiis spiritalibus [Col. 0120A] operam daret, piissimam benignitatem quam gerebat in mente, ostendit miraculi magnitudine. In ipso enim ingressu mulierculam, Theresindem nomine, obviam habuit, quae baculo regente caeco viam queritabat errore, et ducem sequebatur animum oculorum desolatione. Qui statim simplici sanctae crucis medicamine tenebras quindecim annorum effugavit, et lucem diu absentem luce fidei resplendens protinus reparavit. Radiavit virtus per crucem, radiavit et per pontificem. In pontifice regnabat pietas, in cruce potestas. Nec pietas quidquam profecisset, nisi in fide crucis praevaluisset. Potestas enim tanta fuit in cruce, ut non solum feminae vultum illustraret orbatum, sed lucem indeficientem per totum effunderet mundum. Postquam [Col. 0120B] enim lux mundi pependit in cruce, mundi climata resplenduerunt non sequente nocte. Nox diaboli regnum perdidit, dies crucis optinuit principatum. Hinc est quod sanctus episcopus tantum praevaluit, quia lucem per fidem crucis et dilectionem in corde nutrivit. Signum crucis super oculos orbatae feminae posuit, quia Spiritus sanctus in digito per virtutem crucis fuit. Quid plura? Gaudet mulier, miratur solem, tenebras execratur, veneratur medicum, adorat Deum in rerum diversitate mirabilem, quae confusionem prius tantummodo noverat et noctem. Ita Deus per verum Israelitam illuminavit hanc feminam, populumque admirantem excitavit ad laudem et gloriam suam.

Alio tempore cum vidisset misericordiae amator, [Col. 0120C] pietatis cultor, sollicitus ovium pastor quandam puellam, Childuidem nomine, a spiritu maligno raptam atque pervasam, condolens miseriae, memorque officii, ascendit protinus ex adverso, opposuit se murum furenti inimico, et ostendens se unum de illis canibus, de quibus dicitur: Lingua canum tuorum ex inimicis ab ipso (Psal. LXVII, 24), miserae medicalem linguam auxilii, hosti et pervasori dentes exeruit imperantis zeli, et latrans voce dominica, quae mitis et paciens non clamavit, neque audita est in platea, perterruit semper tumidam nequitiam, et imaginem Dei, quae ancillabatur violenter non Domino, reddidit liberam. Postquam enim dixit: Praecipio tibi, spiritus immunde, ut exeas ab [Col. 0120D] ea, et amplius non introeas in eam, ille percussus virtute omnipotentiae, projectus est in tetram abyssum sedis suae, in ignea spuma quam puella evomebat ostendens, quo camino, quo clibano clandestino miseram possidebat adurens. Illa mansuefacta seque ipsam cognoscens lassabunda subsedit, et perdita crassantis interius inimici armatura mitis, et omnibus facta miraculo, amplius se ipsa pavitando miratur. Habere se incipit, quae habebatur, et paulisper spiritu purgata extraneo spiritum naturae recolligit. Remittit servus Dei de servitio maligno liberatam; et legitimo domino universorum, quod servus mendax et ab inicio homicida abstulerat, servire praecepit. O Deus potentissime, victoriosissime, misericordissime, reddant tibi servi tui [Col. 0121A] potentes, quod habent abs te victoriosi et misericordes, teque et omnia semper habebunt.

Hactenus sequuti sumus Dominum quasi per terram gradientem, describentes, prout datum est [(44) 1Kb] , sanctum suum famulum in caducis corporibus pietatis et misericordiae opera exercentem: (fol. 45') jam nunc nos elevare cogit spiritus vivificans volubilem rotam scripturae et spirituale miraculum penna corporea et visibili denotare. (Vita ampl. Agerici.) Beatus enim Agericus apostoli praeceptum in corde servans, et opere complens, dicentis: Sine intermissione orate, in omnibus gratias agite, contigit ut jaceret in tempesto cujusdam noctis memor Domini in stratu suo, et se secreto suavi ac dulci voluptate meditationibus castis ignescens, ipsius quoque corporis [Col. 0121B] pondus spiritus lenitate excedens; subito lumen, quod ante ipsum ardebat, extinctum est, et remansit pervigil ac sobrius, non visu, non auditu, non ullo sensuum quinque carnalium obstaculo impeditus. Cumque totus secum, totum se Deo extenderet, et anima sancta corpore gravi pressa in Deum se speculando dilataret, ascendente eo ad superna ex desiderio, familia ad eum superna descendit, et multitudo angelorum domus ejus sanctitudinem penetravit et perlustravit. Refulgebat cella accubitalis sanctorum angelorum splendoribus, et quot ministri gloriae, tot lumina gloriarum; canebant ymnos cum concivi et contubernali suo, et inenarrabiles Deo deorum glorioso in sanctis armonias resonabant. Hauriebat ille ac degustabat suavitatem vase [Col. 0121C] fragilis corporis ampliorem, nec munera Dei superundantia caro infirma comprehendere vel continere valebat. Laudabatur ab angelis sanctis gratia Dei et misericordia in sanctos ejus et respectus in electos illius. Cumque tot gaudia in conspectu episcopi chorea coelestis exiberet, ad profectum supplendumque totius sanctae ecclesiae praesidium, sanctos antecessores suos episcopos Maurum, Salvinum, Aratorem, ille sanctorum senatus revelavit, quorum erant in suo collegio animae, corpora vero terrae credita in ignorantia celabantur. Haec munera, haec tam preciosa symbola caelestes concives hospiti suo et concivi in munificentia reliquerunt, qui multis ante eum annis Virdunensem aecclesiam rexerunt, et conjuncti [Col. 0121D] Deo conjuncti quoque fuere sepulcro. Igitur post visitationem tam mirabilem, cum lux et angeli coelo se recepissent, illi qui cubiculo simul inerant, tanto attoniti miraculo pene exanimes sunt redditi stupore divino. Quibus sanctus Dei fortissima increpatione prohibuit, ne ulli hominum haec dicendo publicarent, quamdiu ipse in hujus vitae curriculo permaneret. Levata sunt ergo sanctorum corpora auro obrizo preciosiora, et in ecclesia, ubi sedem habuerant requietionis, sancti Petri apostoli nomine a [Col. 0122A] beato Sanctino consecrata honorabiliter et sanctissime ab ipso viro Dei pridie Nonas Septembris sunt ordinata, et dies translationis et revelationis eorum per succedentia tempora celebritatis annuae est honore insignita. Quorum merita ad sepulcra illorum ostendunt frequentia miracula. Nos ergo eo jam meliore via suscepto, jam ad patriam felicitatis aeternae perducto, secure de tam gloriosa miseratione ad laudem Dei et praeconium servi sui fidelis fideliter et devota humilitate placeret aliquantulum declamare. Denique ille placens et adhaerens Deo in regione vivorum nobis exemplum reliquit, auxilium impendit in regione mortuorum, ut et nos nostra ad normam justitiae informemus opera, et de justis operibus proferamus verba. (Fol. 46.) Orabat sine [Col. 0122B] intermissione, ut impleret praeceptum Domini dicentis: Oportet semper orare, et non deficere (Luc. XVIII, 1). Quomodo autem non deficiens orabat? Quia Dominum sanctis precibus sanctisque operibus benedicebat, quemadmodum David de se ipso dicebat: Benedicam Dominum in omni tempore, semper laus ejus in ore meo (Psal. XXXIII, 2). Et Tobias ad filium: Omni, inquit, tempore benedic Deum (Tob. IV, 20), et reliqua. Sicut enim malis operibus fidem negamus, sic econtra bonis operibus astruimus; et bene Deum orat, qui prece aut bono opere proximum edificat. Quia autem, sicut illi pastores evangelici supra gregem vigilabant, ita iste orationibus Deo acceptis custodiae commissorum instabat, ideo meruit ab angelis visitari, et mortalis [Col. 0122C] adhuc luce celestium perfrui. Et sicut illi gloriam in excelsis Deo, et pacem bonae voluntatis hominibus annunciabant, ita isti Deum in suo sancto pontifice glorificabant. Quomodo etiam illi ad salutem mundi designaverunt nativitatem Christi, ita isti ad salutem aecclesiae sanctorum corpora monstraverunt. Igitur ab angelis, ab animabus sanctis, a nobis etiam in corpore minimis decantetur gloria regi seculorum immortali, invisibili, qui est benedictus in secula. Haec ad gloriam Dei et commonitionem audientium dixisse sufficiat, hinc redeamus ad causam.

Anno 157 post transitum sancti Martini sanctus Eufronius Eduensis episcopus Turonicam sedem . . . regnante Clothario, qui defuncto Ariberto, in sedem [Col. 0122D] ejus Sigebertum induxit.

[GREG. Tur., IV, 9.] Theodeberto igitur rege ad superna demigrante, Theodebaldus filius ejus successit, valde iniquus et mali ingenii, qui obiit 7 anno regni sui. Regnum ejus Clotharius accepit. Childebertus quoque Parisius obiit: et sic Clotharius monarchiam optinuit. (Genealog. Carol.) Hic Clotharius sororem suam Ansberto in matrimonium junxit, qui et genuit Arnoldum, Arnoldus Arnulfum [Col. 0123A] episcopum Mettensem, Arnulfus Anchisem qui et Ansegisus, Ansegisus Pippinum, Pippinus Carolum.

[GREG. Tur., IV, 20.] Eo tempore Clotharius filium suum Chrannum contra se rebellantem, et res novas molientem, cum prius captus fuisset et ligatus, jussit igne comburi. Post hec Clotharius pro peccatis suis ad limina sancti Martini properavit, unde rediens Compendio villa obiit anno ab inc. Dom 569, aetatis suae anno 95, anno regni sui 51; regnum ejus quatuor filii ejus inter se diviserunt. (Vita Praej.) Chilpericus regnum patris optinuit sedem habens Suessionis; sub [217 1Kb] quo [(45) 1Kb] passus est sanctus Praejectus martyr et pontifex Arvernorum interfectus a suis civibus, anno ab inc. Dom. 580, [Col. 0123B] et successit sanctus Avitus, qui praefuit non plenis 15 annis [(46) 1Kb] , et ei sanctus Bonitus primo anno Teoderici successit. (Vita Boniti.) Aribertus regnum Childeberti, sedem habens Parisius: Guntrannus regnum Clodomeris sedem habens Aurelianis: Sigebertus regnum Theodorici, sedem habens Mettim. [FREDEG.] Huni Gallias expetierunt, quos Sigebertus vicit, fugavit, et post cum eis pacem iniit. Chilpericus interea Remensem urbem et alias urbes de regno Sigeberti invasit, unde bellum civile inter eos fuit. Sigebertus vero Suessionem obpugnat, Theodebertum Chilperici filium capit, et exilio religat, ipsum superat, et urbes recipit. Post annum filium ei reddit, et pacem firmat. Guntrannus [Col. 0123C] in Burgundia regnans fuit vir bonus et elemosinis deditus. Sigebertus vero videns, quod Aribertus et Guntrannus viles uxores acciperent, Brunam, quae et Brunichildis dicitur, filiam Athanagildi regis Hispaniae, uxorem accepit, cujus consilio multa mala et sanguinis effusio in Francia facta sunt. Chilpericus quoque sororem ejus Gachilissindam uxorem duxit, relinquens Fredegundem et alias uxores, quas habebat, quam postea fracto juramento, quod habuerat ad Gothos, ne eam de regno deponeret, sugillare fecit, et sic Fredegundem recepit, quae postmodum crudelissimam vitam digna morte finivit. [GREG. Tur., V, 29.] Hic Nerone pejor et Herode ecclesias Dei vastavit, et multos sanctorum interfecit; descriptiones gravissimas in toto regno [Col. 0123D] suo fecit, quas cum ferme per omne regnum percepisset, qui ferebat, a Lemovicinis interceptus, peremptus est, et descriptiones combustae. (Vita Praej.) Ab hoc etiam peremptus est Hector Massiliae patricius, cum ab eo sanctus Praejectus injuste ante ipsum delatus esset, et causam delati probare, ut dixerat, nequivisset.

[FREDEG.] Anno ab inc. Dom. 566, Sigebertus regnare [Col. 0124A] coepit, et regnavit annis quatuordecim; Guntramnus quoque Langobardos regno suo irruentes tanta caede perdomuit, ut ex omni exercitu illorum quadraginta tantum Italiam redirent. (Fol. 46'.) Post haec Chilpericus et Sigebertus consilium ineunt, ut Guntramnum interficiant, et regnum ejus accipiant. Sed Domini voluntate mutati consilio Sigebertus super Chilpericum irruit, qui fugit Tornacum, et ille Parisius venit, ubi correptus a sancto Germano Parisiensi, ut desisteret fratrem persequi, audire noluit. Cui episcopus dixit: Scriptum: Qui parat fratri suo foveam, prior incidit in eam. Veniens autem Victuriaco, omnes Neustrasios in deditionem recepit, et ibi dolo interfectus est a duobus pueris, qui etiam deprehensi interfecti sunt, et sic Chilpericus regnum [Col. 0124B] recepit. [GREG. Tur., IV, 41.] Obiit autem Sigebertus anno regni sui 13, aetate quadragenaria, et regnabat Childebertus filius ejus pro eo anno 582, indictione 15. [FREDEG.] Brunichildis Parisius sub custodia eum filio Childeberto detinebatur; sed puer in pera per fenestram demittitur, et Mettim a Gundebaudo duce in regno patris sublimatur. [GREG. Tur., V, 1, 2.] Brunichildis vero jussu Chilperici Rotomagum exilio damnatur anno primo regni Childeberti. Eo anno transiit sanctus Germanus Parisiorum episcopus, et Regnamundus successit. Chilpericus itaque filium suum Meroveum Pictavis cum exercitu direxit, qui relicta ordinatione patris, adjuncto sibi Guntramno Bosone duce, Rotomagum petiit, et Brunichildem in conjugium [Col. 0124C] accepit. Quod audiens Chilpericus Rotomagum venit et post paucos dies, assumpto Meroveo, Suessionis rediit, et non multo post propter conjunctionem Brunichildis suspectum habens spoliatum omnibus custodiae mancipavit. (V, 3.) Qui dum in custodia detineretur, tonsoratus est, mutataque veste presbyter ordinatur, et fugiens ecclesiam petiit sancti Martini apud urbem Turonicam, ubi haec gesta sunt. (V, 14.) Latuit in eadem basilica per duos menses, et post haec ad Brunichildem rediit, et ab Austrasiis receptus non est. Cum ergo in Remensi Campania latitaret, dolose captus ab Atrebatensibus, et timens ne patri redderetur, socium monuit ut irrueret super eum. Quo facto adveniente rege, mortuus inventus est.

[Col. 0124D] (V, 31.) His diebus apud Constantinopolim cum amentia mortuo Justino, Tiberius imperator factus est largus in eleemosynis. (V, 38.) Quinto anno Childeberti magna christianorum persequutio in Hispaniis facta est. (V, 35.) Dysentericus quoque morbus Gallias praeoccupavit, quo ingravescente, Chilpericus adultos jam tres filios uno anno perdidit; quartus qui superfuit, nomine Clodoveus, carceri mancipatur, [Col. 0125A] et factione matris cultro a patre perimitur. Childebertus rex sororem suam Herminigildo, Wisigothorum regis filio, tradidit, cujus hortatu et Leandri Hispalensis episcopi praedicatione ad fidem Christi conversus est [FREDEG.] Post Tiberium Mauricius accepit imperium, a quo Childebertus quinquaginta milia solidos auri accepit, ut Langobardos Italia pelleret. Intravit ergo Italiam, et omnes ditioni ejus se subdiderunt, cum quibus et amicitiam firmavit, et gloriose inde reversus est. (Vita Agerici). Cum ergo placitum et conventum multorum Virduni habere debuisset, et beatum hunc Agericum, de quo agitur, dilectionis et venerationis amplexibus honoraret, eum opsoniis necessariis gravari non patiens, removit servitii necessitatem, et placitum transtulit [Col. 0125B] ad Metensem civitatem. Cumque consequenti tempore per urbem fecisset transitum, et a sancto pontifice benigna esset susceptus dulcedine, humanitas quoque hospitalis ei exiberetur cum omni cura et sollicitudine, in ipso fervore regiae servitutis accedens ad eum economus rerum suarum universalis: Et si alia, inquit, Domine, providendo abundamus, vinum ut majestati regiae decet, exibere non possumus, quia praeter vas medium, quod tonna vulgariter dicitur, nichil habemus. Tunc vir Dei in re corporea angustiatus, sed corde in Domino dilatatus: Noli, ait, desperatione languescere, sed affer mihi de eodem liquore: potens est Deus tristitiam parvitatis nostrae in gaudium abundantiae commutare. (Fol. 47.) Dixit, et allato sibi vino paululum sorbuit, [Col. 0125C] et ad celos oculos sublevans: Domine, inquit, oro ut fiat istius vini amplificatio. Cumque ipsius praecepto refudisset illud in vase supradicto, cepit vinum copiose ministrari, cepit copiose affluere, et quanto amplius vacuabatur ad libitum bibentium efferendo, tanto magis augebatur Creatoris jussu et virtute redundando. Poterat namque istud Omnipotens, qui de aqua vinum fecerat in Chana Galileae, poterat et de vino vinum facere sincera verbi petentis et indubia fide. Quid plura? Biberunt ut Galli, nec erat mensura in erogando. Multis diebus vas illud vinarium conati sunt vacuare, et quodammodo vina infundere videbantur, dum effusioni instarent. Crescebat modica benedictio multis vorantibus, et Deo [Col. 0125D] imperante modum naturae superabat. Ad ultimum finito servitio, nec imminuto vino, rex miraculo stupefactus, episcopo humiliatus, Deum in ipso veneratus, regiam ostendit largitatem, et qui virtutis vinum biberat, vineas et possessiones ex amore et devotione episcopi ecclesiae optulit, quas et usque hodie privilegio et deinceps auctoritate stabili possedit. Sane virtutis vinum per praesulem sanctum a Deo virtutum regi et comitibus propinatum corda devota populi adeo tunc temporis laetificavit, ut in loco, quo copia ex benedictione profluxerat, altare construerent, quatinus hujusmodi signo saecula ventura noscerent, cujus meriti excellentia beatus Agericus [Col. 0126A] apud Deum in gloria aeterna fulgeret. Quidam etiam valde nobilis, cum pro suis sceleribus a rege vita privari debuisset, et precibus beati antistitis salvatus est: unde dedit ille Virdunensi ecclesiae alodium suum et scripto roboravit.

(Fol. 46'.) Guntramnus [218 1Kb] Boso dux cum exosus reginae haberetur, coepit per episcopos et proceres discurrere, et veniam deprecari. [GREG. Tur., IX, 8.] Nam cum esset Childebertus juvenis, reginam conviciis et improperiis lacessebat, unde et a rege jussus est persequi; qui cum se cerneret in discrimine positum, Virdunum petiit, putans per beatum Agericum, qui pater regis erat ex lavacro, se posse salvari, pro quo episcopus intercessurus ad regem properat. Quod cum rex negare nequiret, ait: Veniat, et datis [Col. 0126B] fidejussoribus in praesentia patrui mei exequatur judicium. Adductus ergo et armis nudatus et coram rege prostratus a terra jussus est surgere, et sancto sacerdoti usque ad praesentiam Guntramni est commissus. (IX, 9.) Post haec Childebertus cum matre, sorore et conjuge in occursum patrui festinat. Quibus conjunctis praesentatur et Guntramnus Boso absque ullius defensione, quia sic convenerat sanctus episcopus: episcopus vero remansit. Sed cum ille pro diversis facilitatibus culpabilis judicaretur, ad mansionem episcopi confugit. Quo cum eum interfectores insequerentur, et ille a viro sancto avelli se non pateretur, nuncii etiam ad regem missi ab episcopo intercessores abbates et clerici non audirentur, [Col. 0126C] jussu Guntramni injectus est ignis domui illi, ut si episcopus egredi nollet, pariter concremaretur (Fol. 47.) Quod audientes clerici, vi effracto ostio sacerdotem ejiciunt. Miser autem ille, cum se videret flammis urgeri, demumque egredi tentaret, susceptus ab hostibus interfectus est; quod multum sacerdos doluit. (IX, 12.) Cum autem quidam de regni primoribus de morte regum, patrui scilicet et nepotis, tractassent, et deprehensi interficerentur, quidam eorum Bertefredus nomine ad urbem Virdunensium confugit. Quo insequentibus adversariis, domum ecclesiae, in qua erat episcopus, et quam et ille confugerat, exercitu vallant, et ascendentes super tectum, tegulis et materiis tecti illidentes interfecerunt illum cum tribus pueris. Multum ex hoc doluit sanctus [Col. 0126D] episcopus, quod non solum eum defensare non potuit, verum etiam locum quo orare consueverat, ubi et pignera sanctorum multa aggregaverat, humano sanguine pollui vidit. Multa vero Childebertus munera misit, ut a moerore revocaret, sed consolari non potuit. (IX, 23.) Verum diuturnae amaritudinis moerore graviter aegrotare coepit, praesertim autem Guntramni filios secum retinens quotidie flens illos sibi soli relictos orphanos.

(Vita Agerici.) Transibat aliquando hic sanctus per civitatem Laudunensium, et ecce obviam sibi fuit quidam manicis strictus et compedibus, cui tortore praeeuntcarcere aperiebatur obscurus. (Fol. 47'.) Ibat, [Col. 0127A] sed magis impellebatur infelix vagitibus plateas implens, et lacrimis omnes quos offendebat ad auxilium ululatu et gemitu provocabat. Talis est peccatorum redditio: sera semper poenitentia tormento suscipitur, et illecebrae voluptatum asperis et amaris exitibus puniuntur. Cumque miserabilis misericordem aspiceret virum, petivit, ut potuit, sibi refugium, et ut ei impenderet orationis suffragium. Audivit misericordia, et pontifex tactus dolore et compassione intrinsecus, convenit tortorem multa prece supplici postulatione, ut flecteretur et propitiaretur misero indulgentiae laenitate. Abnegavit, et reppulit, nec eum aliquatenus audire consensit. Illius flagitia et facinora animum judicis infrenabant, ne flecteretur misericordia. Petiit secundo et tertio, [Col. 0127B] repulsus est; triplicavit precem, et auditus non est. Quid faceret pietas? Quo se verteret? Homo hominem neque cogere neque precari valebat, et pietas nichilominus increscebat. Itaque conversus ad Dominum porrexit vota in caelum; cucurrit ad misericordiae fontem sepius expertum, orans ut misero esset in auxilium, et solveret jussio invisibilis et omnipotens quod despexerat judex superbus et insolens:

Audiit Omnipotens, subitoque ligamina solvit;
Vincla cadunt, et nemo patet qui vincula solvat,
Nulla manus, vis nulla, Dei nisi jussio sumni.
Cumque hoc judex obstupefactus aspiceret, confusus et timore correptus, corruit ad pedes sancti, inobedientiae compede vinctus, petens jam et implorans [Col. 0127C] sibi veniam, quam noluerat impendere proximo postulanti. Indulget vincto per culpam, soluto per veniam tantum gratiam postulans, qua solvatur. Ita Deus operatus in servum, illum reatu, illum indulgentia liberavit.

Haec pauca divinae virtutis miracula per virum sanctum nobis monstrata, nos pro modulo nostro litteris indicibus posteris ad notitiam salutis annotavimus, et digitum Dei, per quem oppressa Egyptus, per quem ejectus est inimicus, per quem mensura fidei, per quem divisio carismatum est divinorum, in his operatum adoramus. Exteriora, quia sunt visibilia, quasi faciem hujus patris nostri pulchram decoramque pingentes, et coloribus verborum ignobilium [Col. 0127D] informantes. Sed si cum sudoribus et labore vix pervenimus ad ostium, id est ad comprehensionem exteriorum, quid de interioribus faciemus? Quomodo clausa et abscondita penetrabimus? Nimirum ipse Dei servus in hoc maxime et sollicite servivit Deo, quia vocem ejus medullitus obaudivit, quam evangelio promulgante percepit: Tu, inquit, cum oraveris, intra in cubiculum et clauso ostio ora Patrem tuum (Matth. VI, 6). Quid igitur mirum, si archana ejus nequimus agnoscere, qui extra ostium compellimur excubare? Nimirum detrimenti causam deputabat, si vel amicus secreta sua cognosceret. Legerat Ezechiam regem in hoc sibi [Col. 0128A] Deum placabilem improvide offendisse, quod nunciis Babilonis thesauros suos et aromatum cellas inventus et reprehensus est ostendisse. Timebat et sollicitus invigilabat, ne si hostis insidians, hostiaria segniter soporata, domum ejus irrumperet, somno mortis obrutus negligentia deperiret. Quapropter servabat cor suum omni custodia, et templum sanctum Dei in se illesum illibatumque conservans, et permundans, variis bonorum operum floribus adornabat. Concurrebat enim populus, et civitas tota cotidie confluebat, ut de sanctuario Dei per ipsum oracula salutis, sicut antiquus populus per Moysen, et vitae responsa perciperent. Sacerdos ipse summus tam pro se quam pro commissis hostias Deo sepius immolabat, et legem Dei ad faciendum eam de cathedra [Col. 0128B] aecclesiae perdocebat. Ita vestibus Aaron pretiosis et sanctis spirituali lege perfungens, domini Christi vicarius se ipsum hostiam sanctam Deo placentem offerebat pro populi salute, in adquisitione laudis aeternae. Hunc talem tam gloriae singularis heredem Deus ipse reddebat, qui eum et antequam nasceretur praeelegerat, quicum per se per ministros claros domus suae, et cum eo omni tempore erat, et frequentibus concursibus visitabat. Hos fasces, haec insignia urbis aeternae, hanc civicam coronam Jerusalem supernae, quomodo potest filius hominis vermis apprehendere? (Fol. 48.) Quod si dicas et ipse filius hominis et ipse vermis, verum utique dicis, sed miracula per Filium Dei et hominis specialiter facta in amicis superexcellunt, nec sunt applicanda [Col. 0128C] servilibus et Adae paupertati. Dicam interim, dicam de me, quia pressus sarcinulis corruptionis avitae, nec radicem caritatis ejus coelo fixam conabor attingere, nec dignum me fatebor corrigiam calciamenti ejus solvere. Sequar tamen ejus praeconando vestigia, si qua Deus illuminato suo fuerit dignus ostendere.

Cum ergo vir Dei inenarrabilibus et supradictis dies suos virtutibus omni studio repleret, et lucrum bonum de talentis sibi commissis bono Domino fideliter congregaret, hospitalitatis officium juxta apostoli praeceptum sollicitus exiberet, contigit semel sibi clericum Fortunatum nomine supervenisse. [PAULI Hist. Lang. II, 13; BERT. VI.] Cum enim esset [Col. 0128D] idem Fortunatus in Italia, in urbe scilicet Ravenna, et nimium oculorum dolorem pateretur, venit ad quoddam monasterium in eadem urbe intra muros in honore sanctorum Joannis et Pauli in qua etiam [219 1Kb] altarium beati Martini constructum [219 1Kb] honore, propinquam [219 1Kb] habebat fenestram in qua [219 1Kb] lucerna erat constituta [219 1Kb] , comitante secum Felice [219 1Kb] Tarvisiae urbis episcopo [219 1Kb] , qui pari modo oculorum dolorem [219 1Kb] patiebatur; et visum est illi, ut de oleo lampadis ante altare ardentis oculos suos linirent sub nomine sancti Martini. Quod ut fecit, protinus meritis ipsius oculorum uterque salutem recepit. Qui flagrans desiderio visendi sepulchrum [Col. 0129A] sancti Martini, de Italia venit in Galliam, et fuit iter illius per Virdunum. Quem episcopus, cui lex canonica jubet omnes suscipere, benigne suscepit, humane servivit, et viscera super eum totius sanctitatis et pietatis pro consuetudine sua bona patefecit. At ille remunerationem cogitans pro servitute suscepta, cum voto expleto. (BERT.) Pictavim rediens ibi habitaret, consecratus in presbiterum, et post in ejusdem urbis episcopum, et esset doctus arte grammatica, composuit ibi carmen in laude ipsius hexametris comptum et pentametris versibus, quos hic subjungere operae precium duximus. Ita ergo carmen id dicitur:

   Urbs Virduna, brevi quamvis claudaris in orbe,
   Pontificis meritis amplificata places.
[Col. 0129B] Major in angusto praefulget gratia gyro,
   Agerice, tuus, quam magis auxit honor.
Plurima magnarum fudisti semina laudum,
   Quae matura opere fertilitate metes.
Tempore praesenti victum largiris egenis.
   Unde futura dies centuplicabit opes.
Dogmatis archani reseras penetralia pastor:
   Non solum dapibus, pascis et ore greges.
Templa vetusta novas, preciosius et nova condis,
   Culcior est Domini te famulante domus.
Egregios fontes sacri baptismatis exples,
   Tam pia divino fonte repletus agis.
Candida sincero radiat hec aula sereno:
   Et si sol fugiat, hic manet arta dies.
[Col. 0129C] Ad nova templa avide concurrunt undique plebes,
   Et tribuis populis plus in amore Deum.
Te solamen inops meruit, te nudus amictum.
   Et solus cunctis potus et esca manes.
Felix, qui meritis aeternae lucis amator,
   Tempora jam modico non moritura paras.
Phebus ut elatum suspendit in ethera cursum,
   Purus et igniferum spargit ubique jubar:
Effusis radiis totum sibi vendicat orbem,
   (Fol. 48') Montes, plana replens, ima vel alta tenet.
Sic praesul splendore animi cum sole choruscas,
   Ille suis radiis fulget, et ipse tuis,
Agerice sacer, cujus sermone colente
   Ecclesiae segetes fertilitate placent,
Terrenis sterilis rebus, fecunde supernis,
   [Col. 0129D] Cuncta caduca negans, dives iture polis.
Illecebris mundus, mundi lasciva repellens,
   Nil cui subripuit carnis amarus amor.
Lubrica culpa perit, neque mors de crimine gaudet,
   Cum tua delictis libera menbra vides.
In templis habitando piis sic purus haberis,
   Ut tua corda, pater, sint pia templa Dei.
Eligit in tali se Christus vase recondi;
   Quam sibi purgavit, possidet ipse domum.
Non dolus in labiis, non sunt fera nubila mentis,
   Sinceris animis vernat in ore dies.
Doctiloquum flumen salienti fonte refundis,
   Et sensus steriles voce rigante foves.
Ardua coelorum pandis misteria terris,
   Per quem plus Dominum scit, timet, orat, amat.
[Col. 0130A] Dogmate divino praesul facunde triumphans,
   Das pastor monitis ne premat error oves.
Deliciis reficis, quas celum, arva, unda ministrat,
   Et saciat populos hinc cibus, inde fides.
Sumit pauper opem, tristis spem, nudus amictum,
   Omnia quidquid habes omnibus esse facis.
Hic tibi longa salus maneat, licet inde futura:
   Atque diu pastor pro grege vota ferens.

Cum igitur prolongatum vitae hujus incolatum mortem delectabiliter expectans diu patientissime pertulisset, et pondus impositum diei et aestus spe salutari infatigabiliter deportasset, et lacrimas quoque crescentis cotidie desiderii panes bonae ac letae consolationis habuisset, videns inimicos suos victoria [Col. 0130B] vitiorum scabellum pedum suorum, gaudebat anima ejus in Domino, et exultabat spiritus ejus in Deo salutari suo. Vincula terrenae molis graviter tolerabat, et quanto viribus corporis destituebatur, tanto magis libertatem promissam amplius sitiebat cum apostolo dicens: Cupio dissolvi, et esse cum Christo multo magis melius (Philipp. I, 23). Quod per speculum in enigmate jam senex ac lassabundus tenebat, hoc videre ardebat per speciem. Bonus autem Dominus messis differebat succisionem, quia oportunam noverat et disponebat maturitatem. Viderat eum et adjuverat in hac hieme aspera perniciter desudasse, ventos temptationum, pruinas tribulationum, adustiones voluptatum superasse, et providus [Col. 0130C] sanctarum virtutum agricola fructum multiplicem terrae bonae differebat succidere, plenitudinem ejus accumulans in patientia. Appropinquavit igitur vespera mortis, et gaudens, ac praeteritorum quodammodo immemor, in anteriora se extendebat praeparatae pausationis denarium a patre familias reposcens pactae ac diu expectatae mercedis. Non fefellit eum (fol. 49.) spei ancora omnibus firma periculis, et veritas de promissionis umbraculo processit in lucem. Tactus enim digladiabili sorte naturae, et sciens sibi discidium corporis et animae supervenire, confidens in Deo, qui potest et animam et corpus perdere et salvare, convocari jussit omnes ecclesiae suae filios et in aecclesia meliores, et consueta salutis documenta replicans, seque illis commendans, ad [Col. 0130D] ultimum ait futura pronuntians: Sabbato venturo, filii karissimi, magnam scitote futuram serenitatem coeli. Serenissimus enim sabbati Dominus mihi servo suo fideli dabit sabbatum requietionis, et pertesum labore sex dierum hujus seculi, in septima sine vespera omni labore liberum transportabit. Terrae igitur matri, quod suum est reddite; nam Deus, vita mea, recipiet, quod inspiravit in faciem meam spiraculum vitae. Vos etiam obsecro, fratres, et nunc pro vobis sollicitus, ut numquam a memoria vestra recedat, qui semper et ubique vobiscum est, Dominus. Dicebat haec aliaque similia, et quasi ad pascha superventurum se praeparans, sordes et contagia circunstantium atque lugentium sacra et multimoda ammonitione eluebat; nunc de his quae relinquebat, castigando [Col. 0131A] retrahens, nunc ad ea ad quae transmigrabat, instigando impellens. Venit quod praedixerat sabbatum, et ecce repente in cella ubi eger recumbebat, auditur frequentia, audiuntur voces, quas lingua edicere nec vox potest resonare mortalium. Cesserunt lacrimae, stupor et extasis omnes invasit, miraculo et terrore omnes tenuere silentium. Audiebantur carmina sexuum diversitate diversa, nec qui essent cantores, corpulentia tenebrosa et fragilis videre praevalebat. Hoc tripudio, hac simphonia laetitiae inter supernorum civium exultationes, inter manus sanctorum angelorum dulcissimi pontificis anima de corruptibili carcere exempta, veluti nivea columba cunctis videntibus evolavit, quorum Deus oculos, ut videre mererentur, aperuit. Ibi felix et [Col. 0131B] beata anima illud unum quod in evangelio Salvator docet necessarium, ab eodem Domino perenniter et feliciter recipit. [GREG. Tur., IX, 23.] Obiit autem pro illis, ut supra diximus, causis amaritudinis felle adgravatus, maxime inedia consumptus. Curatum est sane corpus ejus sacratissimum pia filiorum diligentia, et juxta patris ultima praecepta terrae mandatum in aecclesia sancti Andreae et beati Martini nomine consecrata. Ubi meritis ejus et precibus exuberant divina beneficia, cunctosque Dei medetur pietas. Requievit autem mense Decembrio, die primo, qui erat dies sabbati. Annunciatus est ab angelo anno ab inc. Dom. 518, natus post triennium a. 521, ordinatus in pontificem anno aetatis suae 33. ab inc. Dom. 553, indictione 3, regni Theodeberti a. 13, [Col. 0131C] post quintam synodum Constantinopolitanam a. 2, pontificatum agente Romanae ecclesiae papa Vigilio, imperante Justiniano minore a. 28, Justiniani majoris nepote. Vixit in episcopatu a. 47, decessit aetatis suae a. 81, ab inc. Dom. 602, indictione 5, qui erat annus Guntramni 33, papatus domni Gregorii papae a. 12. (BERT. VII.) Butiovaldus quidam abbas episcopatum ambiens, quia esset superbus, nichil optinuit. Caramerum referendarium cum consensu civium regalis assensit auctoritas fieri sacerdotem. Post eum extitit . . . . . . . . . [220 1Kb] (Fol. 49') Ermenfridus, de quibus nullam aliam habemus memoriam, nisi quod in ordine episcoporum episcopi sunt reperti. Verum de his nunc ista sufficiant.

[Col. 0131D] [GREG. Tur., IV, 46.] Chilpericus itaque, Nerone pejor et Herode, post multa mala, bella, caedes et descriptiones novas et gravissimas, quas in omni regno suo fecit, dum de venatione apud villam Calensem juxta Parisium jam subobscura nocte rediret, dum de equo susciperetur, et unam manum super pueri scapulam teneret, adveniens quidam, nomine Falco, missus a Brunichilde, cultro eum sub ascella percussit, et iterato ictu spiritum ejus fudit. [FREDEG.] Hic multas regiones devastavit, episcopos execrabatur, testamenta ecclesiarum multa disrupit, nullum unquam dilexit, a nemine dilectus est. [GREG. Tur., IV, 46.] Cum spiritum exhalasset, solus derelictus [Col. 0132A] est. Hunc Madelulfus Silvanectensis episcopus noctu sepelivit. Obiit a. 588, anno . . . . Childeberti filii Sigeberti.

[FREDEG.] Anno igitur ab inc. Dom. 593, regnante Guntramno, anno regni sui 25, ipse domnus Guntramnus rex ecclesiam in suburbio Cabilonensi in honore sancti Marcelli aedificavit, quam rebus plurimis ditavit, et congregans synodum quadraginta episcoporum, monachos inibi esse decrevit ad instar monasterii Agaunensis. Cumque ei perlatum fuisset, quod frater suus Chilpericus interfectus fuisset, abiit Parisius, baptizatum filium Chilperici, nomine Clotharium, ipse de fonte suscepit, et in regna patris constituit.

Anno 26 regni ejus, filius nascitur Childeberto [Col. 0132B] Theodebertus, et anno sequenti Theodericus. Guntramnus Childebertum adoptavit in filium, quia filios non habebat. Ipso anno gens Persarum credidit Christo, et baptizatus est imperator Persarum a sancto Johanne Constantinopolitano cum 60 milibus eorum.

Anno 30 regni ejus, qui erat ab inc. Dom. 598, inventa est tunica Domini nostri Jesu Christi inconsutilis, et a Gregorio Antiocheno, Thoma Hierosolymitano, Johanne Constantinopolitano, et aliis multis de Zafati civitate cum arca marmorea levata, ordine pedestri Hierosolymam perlata est, et in loco ubi crux adoratur, cum triumpho posita.

Guntramnus, postquam 33 annis regnum Burgundiae tenuit, moritur 5 Kal. Aprilis; sepultus est [Col. 0132C] Cabilone. Regnum ejus Childebertus assumpsit, quod annos quatuor tenuit, et mortuus est in adolescentia, anno regni sui 17, aetatis 25, ab inc. Dom. 605. Filii ejus regnum susceperunt Theodebertus Austrasiorum, sedem habens Mettim; Theodericus regnum Guntramni in Burgundia, sedem habens Aurelianis. Hi duo reges contra Clotharium Chilperici filium arma movent, ubi Clotharius opprimitur, et qua potest conditione pacem facit.

(Fol. 50.) Anno regni . . . . Theoderici, qui erat ab inc. Dom. 602, Phocas dux et patricius rei publicae Mauricium imperatorem interfecit et imperium assumpsit. Theoderico nascuntur filii Sigebertus et Childebertus. Brunichildis et Prothadius major domus [Col. 0132D] Theodericum adversus fratrem commovent; quamobrem Protadius ab exercitu Theoderici perimitur, et fratres pacantur. Theodericus consilio Brunichildis aviae suae sanctum Desiderium Viennensem archiepiscopum exilio damnavit, et reductum de exilio lapidare fecit. Sanctum quoque Columbanum de regno suo exturbavit, quem Clotarius Chilperici filius suscepit. Erat enim amator sapientiae. Iterum lis inter fratres Brunichildis agitatur consilio, et collecto exercitu Tullensi confligunt campania. Victor Theodericus Theodebertum usque Coloniam insequitur, ubi Theodebertus redintegrato exercitu bellum movet. Tanta ibi strages facta est, ut cadavera [Col. 0133A] mortuorum non haberent quo ruerent, prae multitudine occisorum. A Tulbiaco usque Coloniam prostratus exercitus terram operuit. Theodericus victor fratrem persequitur, et suorum proditione captum aviae Brunichildi dirigit; quem illa in clericum totondit et post paululum interfecit.

(Vita Goerici ampl.) Regnante Theodeberto rege sanctus Goericus, rex Aquitaniae ultimus, justis pollens moribus, a Domino caecitate percussus, revelatione angelica Mettim venit, cui praeerat sanctus Arnulfus propinquus ejus; et illuminatus a sancto Stephano domum sancti Petri construxit, et tempore Dagoberti, sancto Arnulfo eremum petente, ibidem pontifex subrogatus 18 annis praefuit, decessit 13 Kalendas Octobris, sepultus in coenobio sancti Symphoriani. [Col. 0133B] (Vita Lupi Sen.) Tempore Theoderici et Brunichildis sanctus Lupus Senonensis viguit, nepos Austerii Aurelianensis et Aunarii Antissiodorensis episcoporum.

[FREDEG.] Anno itaque 16 regni sui, qui erat ab inc. Dom. 615, Theodericus volens super Clotharium irruere, Mettis profluvio ventris interiit. Brunichildis Sigebertum filium ejus in loco patris substituit. Clotharius vero fines regni qui suae ditioni debebantur conatur recipere, cui Sigebertus occurrit, quem Clotharius suorum proditione captum peremit, et quinque fratres ejus cum Brunichilde cepit. Pueros separatim peremit, Brunichildem indomitorum equorum caudis irretitam miserabili morte damnavit [Col. 0133C] anno ab inc. Dom. 623, quae et sepulta est Eduae.

Clotarius trium regnorum monarchiam obtinuit a. 28 regni sui, sicut et beatus Columbanus praedixerat, et a. 38 regni sui Dagobertum filium consortem regni facit. Anno vero 42 regni ejus inter Clotharium et filium suum gravis orta est contentio, eo quod Clotharius cuncta quae ad regnum Austrasiorum pertinebant, sibi volebat retinere. Quamobrem electi sunt duodecim judices ex Francis, inter quos fuit sanctus Arnulfus Mettensium episcopus, quorum consilio pater pacificatur cum filio. Superiori vero anno, cum jam Dagobertus Austrasiorum regnum strenue regeret, quidam vir, nomine Haroaldus [(47) 1Kb] , ejus offensam incurrit, pro quo intercessores [Col. 0133D] facti sunt dominus Arnulfus et Pippinus major domus, sed non multo post Treveris interfectus est.

Anno 630 Clotarius moritur, et Dagobertus monarchiam obtinuit a. 15. Hic patre orbatus, Austrasiis, quos regebat, jubet exercitum promovere, missos dirigens in Burgundia, et caeteris regni partibus, ut in suum regnum eligerent. Cumque Remis venisset, omnes se ei tradiderunt. Aribertus frater ejus nitebatur se posse regnum assumere, sed ejus voluntas pro simplicitate parum sortita est effectum. Dagobertus vero cum obtinuisset regnum, sapienti [Col. 0134A] usus consilio partem regni fratri concessit Tolosam, Caturcinam, Agenensem, Petragoricum et Sanctonicum, et quod ab his versus Pyreneos montes excluditur; et regnabat Aribertus in Provincia et Aquitania et post tres annos totam Vasconiam superans sibi subdidit.

[BERTAR.] Anno Domini 582 obiit sanctus Germanus Parisiensis et a. 630 sub Dagoberto viguit sanctus Paulus Virdunensis frater ejus. Quod si, ut scribitur, ita est, sexaginta et eo amplius annis vixit post eum. Nati sunt in pago Eduensi, vico Lausia, et in manso nativitatis eorum non canis, non avis praedam rapere praevalet, quae non statim intereat; quod experimento probatum est. Qui locus usque hodie ecclesiolam retinet sancti Germani nomine [Col. 0134B] et virtute insignem.

[BERTAR.] Hujus Dagoberti tempore post Ermenfridum episcopum Virdunensem tractus est de monasterio Theolegio sanctus Paulus, qui fuit frater sancti Germani Parisiensis ecclesiae episcopi, et in Virdunensi ecclesia episcopus consecratus; cujus memoria aeterna est. Hic monasticam vitam ducens cum in pistrino fratrum habuisset obedientiam, et timeret ne hora statuta fratres panem habere potuissent, ejecto igne de clibano ipse intus ingressus, cum cuculla sua clibanum purgavit, et panem illic ad coquendum ordinavit, sanusque foras egressus panem sanctum fratribus in refectorio tempore statuto distribuit. Cum ergo esset episcopus ordinatus, [Col. 0134C] nepos Dagoberti regis Grimo diaconus, qui et Adelgisus dictus est, cum fuisset a sancto Paulo ab infantia reverenter educatus, pro amore ipsius antistitis suam proprietatem, id est Theolegium monasterium, santae Mariae in Virduno suo scripto et multorum fidelium scriptis tradidit roboranter, et ut Virdunensis ecclesia ipsum monasterium in sempiternum haberet, omni auctoritate firmavit. Victui vero fratrum Grimo Frasindum villam pro sua pietate delegavit. Sanctus etiam Paulus Basonis villare de suis redditibus comparavit. Privilegium canonicum ipsius ecclesiae de antiquioribus villis fecit, et sua aliorumque episcoporum auctoritate ipsum sub divina attestatione roboravit. Hic in episcopatu positus, multa miracula operatus est, et post suum [Col. 0134D] excessum positus in basilica sancti Saturnini, omnibus cum fide poscentibus multa sanitatum beneficia largitus est. Caecos namque illuminavit, surdis auditum dedit, clausis gressum praebuit, aegrotos a variis infirmitatibus liberavit. Et quid plura? Ecclesiam sibi commissam rebus temporalibus dilatavit, bonorum operum floribus adornavit, et Dominus omnipotens animam ejus cum sanctis in aeterna gloria gaudere facit. Requievit autem mense Februario, die 9. Post hunc extitit Gisloaldus episcopus, Gerebertus [221 1Kb] .

[FREDEG.] Dagobertus igitur anno regni sui 6 [Col. 0135A] Burgundiam ingressus est, et tanto timore pontifices et omnes Burgundiae proceres in ejus adventu concussi sunt, ut omnibus mirandus esset pro justitia quam faciebat. (Fol. 51). Venit ergo Lingonas, inde Divionem, et Latonae residens multis diebus tantam justitiam faciebat, ut nullus ante eum veniret, qui rediret non accepta justitia. De Latona Cabilonum venit, post Augustodunum, inde Antissiodorum, dehinc Senonas, inde Parisios venit amore justitiae faciendae, ut nec somnium oculis caperet, nec cibo satiaretur. Anno 7 regni sui nascitur ei filius, nomine Sigebertus, quem de lavacro suscepit Aribertus frater ejus, et ipse Aribertus anno sequenti mortuus est, cui erat filius parvulus Chilpericus, qui non multo post defunctus, fertur factione [Col. 0135B] Dagoberti fuisse interfectus.

Anno 10 regni Dagoberti Winidi Toringiam devastabant. Qui cum fortiter instarent, Dagobertus Mettis venit, et consilio pontificum et procerum Sigebertum filium suum regem constituit, sedemque Mettis habere constituit, et Cunibertum Coloniensem praesulem et Ansegisum ducem, qui et Anschisus, instituit gubernare palatium. (Geneal. Carol.) Hic Ansegisus genuit Pippinum, Pippinus Carolum. Thesaurum quod sufficeret, filio tradidit, et condigne eum in culmine regni sublimavit, et quod ei largitus fuerat, praecepto roboravit. Illi regnum Austrasiorum et fines regni Francorum utiliter defendunt. Undecimo [222 1Kb] anno Clodovei filii Dagoberti Magoaldus abbas Flaviniacensis obiit, et domnus Widradus ordinatur [Col. 0135C] abbas 11 Kal. Mai. Praefuit annis 12.

Anno 12 regni Dagoberti natus est ei filius, nomine Clodoveus, cui Neustriam et Burgundiam post suum discessum pater contulit, regnum vero Austrasiorum Sigeberto. Dagobertus igitur 13 anno regni sui Wascones fortiter superavit, et anno sequenti Brittones et Wascones datis sacramentis ei subduntur. Obiit anno inc. Dom. 641, ind. 14, regni sui anno 20; sepultus est in ecclesia sancti Dionysii Parisius, quam tantis thesauris ditavit, ita ut miraretur, qui videret. Successit patri in regimine Clodoveus, cujus regni anno 2 Martinus papa pontificatum Romanae urbis suscepit (Gesta p. R.)

[REGINO.] Clodoveus corpus beati Dionysii discooperiens, [Col. 0135D] minus religiose os brachii fregit et rapuit, confestimque stupefactus in amentiam incidit, et post 2 annos vitam cum regno finivit. Habuitque tres filios Clotharium, Theodericum et Childericum, quos genuit ex Baltilde regina. Ega custos palatii et tutor regni condigne gubernabat palatium et regnum. Anno tertio regni Clodovei Ega moritur et major domus Erchinoaldus efficitur, vir patiens, et omni bonitate plenus, amator pacis et justitiae. Pippinus [Col. 0136A] quoque defuncto patre Anchise major domus in regno Sigeberti cum Cuniberto pontifice strenue gubernabat regnum Austrasiorum, et ab omnibus amabatur. Hic partem thesaurorum Dagoberti, quae competebat Sigiberto, Compendio villa suscepit, et Mettis deportavit. Post haec Sigebertus obiit. Regnum ejus suscepit Dagobertus filius ejus. Quem Pippinus et Grimoaldus Pippini filius minus idoneum ad regni curam providentes in clericum detonderi fecerunt. (Vit. Wilfridi.) Balthildis missis militibus Dalfinum Lugdunensem episcopum interfecit a. 661, a quo consecratus est sanctus Vulfridus Eboriacensis episcopus, qui primus in Frisia praedicavit ante sanctum Willebrordum. (Vita II Bath.) Clodoveus quoque exactis in regni administratione 17 annis [Col. 0136B] obiit in primario flore juventutis, relictis tribus filiis cum Baltilde regina. Ejus [223 1Kb] archicapellanus fuit sanctus Genesius abbas, qui postmodum Lugdunensi ecclesiae archiepiscopus datus. Hic ante reginam defunctus, in ipso ejus obitu cum magna ei luce cum angelis et archangelis apparuit, et ad mansionem eam perpetuae pacis perduxit. Post quem praefuit Lugdunensi metropoli sanctus Landebertus abbas Fontanellensis ecclesiae, a quo consecratus est sanctus Ansbertus Rotomagensis episcopus anno Dom. inc. 678, indictione 5, anno regni Theoderici 9.

Annus Dom. inc. 682. Agathonis papae secundus, Theoderici Balthildis filii 13.

(Chr. Divion.) Clotharius major natu regnum [Col. 0136C] patris Neustriae et Burgundiae obtinuit, Childericus regnum Austrasiorum et Germaniae suscepit anno incarnationis Domini 658, indictione prima. Regnavit Clotharius annis 4, et obiit anno dominic. incarn. 662, indictione quinta. (Vita Leod.) Quo mortuo contentio inter principes agitabatur de regno. (Fol. 51'.) Ebroinus major domus Theoderico favebat, sanctus Leodegarius, Eduensium episcopus, et ceteri quibus erat mens sanior, Childerico favebant. Praevaluit melior sententia, et Childericus rex Franciae constituitur, eo quod strenue regeret regnum Austrasiorum. (Gesta Franc.) Refert aliquis scriptorum quod Theodericus primo sublimatus sit in regno Francorum, et Ebroinus major domus substitutus, [Col. 0136D] sed propter malitiam et crudelitatem sint expulsi, et substitutus sit Childericus. (Vita Leod.) Leodegarius igitur sub Childerico bene et utiliter disponebat regni moderamina, ita ut quidquid adversus leges majorum, quorum vita laudabilis fuit, contrarium repererat, ad pristinum statum corrigeret. Obiit [224 1Kb] domnus Widradus abbas 5 Nonas Octobris, et successit ei anno dom. inc. 663 Gayroinus episcopus; cujus tempore contulit [(48) 1Kb] eidem aecclesiae [Col. 0137A] Glennonem cum appendiciis. Hic in expeditione imperatoris obiit pridie Nonas Julii. Tempore etiam ejus dedit Bajo sancto Prejecto Pulliniacum cum aecclesia, Magniacum, Pruiniacum, et uxor ejus Puteolos, Opiemariacum, Cleriacum anno 7 Childerici [(49) 1Kb] .

His diebus Eduensem ecclesiam praefatus regebat Leodegarius, Virdunensem Gerebertus, de quo jam memoriam fecimus, Trajectensem sanctus Theodardus. (Vita Lamb.) In aula regis Childerici sanctus erat Lambertus, juvenis bonae indolis, qui post sanctum Theodardum consensu magnatum et procerum Trajectensem suscepit episcopatum. Dum igitur strenue et sagaciter Childericus regni disponeret moderamina, crescente inter principes discordia [Col. 0137B] diaboli maligni suadente invidia, interficitur princeps iste inclytus, anno ab inc. Dom. 670, indictione 13, exactis in regni administratione 22 annis, et germanus ejus Theodericus succedit. (Vita Leod.) In diebus illis tanta fuit tribulatio in ecclesia, Ebroini faciente nequitia, ut videatur crudelitate vincere Neroniana et Deciana tempora. [ADO.] Tunc interfectus est sanctus Leodegarius cum Gerino fratre ab ipso Ebroino principe, sanctus Lambertus a Dodone comite. Ebroinus crudelitate frendens, ab Ermenfrido Franco interfectus est. Erat tunc temporis vir ab ipso Ebroino oculis privatus in insula quae Barbara dicitur, cum nocturno tempore ad ripam Araris orandi gratia sederet, audivit navigantium [Col. 0137C] impetum. Qui interrogans, quo navigium illud tenderet, audivit: Ebroinus est, quem ad Vulcaniam ollam deferimus, ibi enim facti sui poenas luet.

(Chr. Divion.) Jam tunc deficientibus a pristino vigore regibus, regni cura administrabatur per majores domus. Mortuo ergo Theoderico ab inc. Dom. 692, indictione quinta, Clodoveus filius ejus succedens regnat a. 1. Inter duces et primates regni Pippinus praeeminebat, et maxima pars regni in manu ejus erat. Clodoveo quoque defuncto Childebertus succedens regnavit a. 13. (Gesta Franc.) Virdunensem ecclesiam Berthalamius episcopus rexit, qui studio suo et industria ecclesiae sibi commissae adquisivit praedia quamplurima. [BERTAR.] Quo defuncto [Col. 0137D] succedit Abbo episcopus.

Childeberto quoque rege, qui cognominatus est Justus, de medio facto anno 711, Dagobertus filius ejus succedit adhuc puer anno inc. Dom. 712, et regnavit annis 5, et mortuus est a. 715, (Gesta Franc.) cui successit Daniel clericus, qui et Chilpericus, regnavitque annos plus quinque.

[BERTAR.] Anno ab inc. Dom. 711, natus est in Virdunensi urbe domnus Madeleveus ex familia ecclesiae.

Pippinus mortuus est anno ab inc. Dom. 714, mense Decembrio, et Grimoaldus filius ejus mortuus, et Karolus successit in loco patris. (Chr. Divion.) [Col. 0138A] In diebus illis Franci mutua se caede sternunt, et Theobaldum Grimoaldi filium persequendo fugant, electo Rainfredo in principatu majoris domus, de cujus manu per multa bella Karolus eundem principatum sustulit, et mortuus est Rainfredus a. 731. (Gesta Franc.) Anno quoque 717 obiit in Attiniaco villa Daniel, qui et Chilpericus, et Noviomo sepultus, et succedit ei Theodericus Dagoberti junioris filius. (Chr. Divion.) Quo mortuo a. 725 successit Clotharius, et Clothario Childebertus, et Childeberto Childericus; in quo defecit generatio regis Clodovei, quae usque tunc regnaverat (fol. 52).

[REGINO.] Karolus ab ergastulo quo tenebatur divina [Col. 0138B] miseratione ereptus, 27 annis, quibus principatum obtinuit sub praefatis regibus, bellum cum paucis bis terque congressus primo abiit, tandem in Vinciaco 13 Kal. Aprilis contra Rainfredum Francorum principem a. 717, tertio sui principatus anno; unde victor factus, una tantum, id est Andegavis civitate ei concessa ad habitandum, Francorum totam gentem regens, vastavit Saxoniam, Bavariam, intravit in Provinciam usque Massiliam, invasit Wasconiam, vastavit Frisiam, contrivit Alemanniam. (Chr. Divion.) Qui propterea Tuditis appellatus est quod est malleus fabri, quia sicut malleo universa tunduntur ferramenta, ita ipse contrivit omnia regna sibi vicina. Pugnavit etiam cum Saracenis non longe a Narbona, et maxima caede prostravit. [Col. 0138C] Quibus iterum Provinciam irrumpentibus, cum Arelatum cepissent, Carolus sibi adjuncto Luitprando Longobardorum rege, de illis eos regionibus effugavit. [PAUL DIAC.] Eo tempore floruit vita et actibus Petrus Ticinensis episcopus, virginitatis gloria decoratus, qui ab Ariperto quondam rege apud Spoletum fuerat relegatus. Misit autem Carolus Pippinum filium suum Luitprando praefato regi, ut ejus capillum incideret. Qui crinem ejus incidens pater ei factus est; multisque ditatum muneribus genitori remisit. Leone imperante temporibus Gregorii papae tertii, hortatu ejus Petronace duce monasterium sancti Benedicti in Cassino restauratum est, elapsis jam fere 110 annis a destructione ejus, cui etiam [Col. 0138D] Zacharias papa plura contulit, inter quae regulam, quam sanctus Benedictus manu sua scripsit, concessit.

[BERTAR.] Tunc praeerat Virdunensi ecclesiae Peppo episcopus, et in illa seditione, quam diximus fuisse inter Raimfredum Francorum principem et Karolum Tuditem, ipse favit partibus Caroli, et ob id optinuit pretio cum Carolo et quodam nobili vasallo ejus Calmontem villam cum omnibus appendiciis. Postquam vero Deus Karolo solidavit Francorum regnum, addidit et alia quamplurima, ut ostendit chartarum notitia. Et hoc ergo defuncto Volchisus episcopus factus est, et post eum Agroinus [Col. 0139A] episcopus, qui perpaucis annis ipsi praefuere ecclesiae.

(Chr. Divion.) Anno ab inc. Dom. 741, Karolus mortuus est, et filii ejus Karlomannus et Pippinus susceperunt regni gubernacula, sed Karlomannus septimo post patris obitum anno ab inc. Dom. 747, relicta cura regni Pippino fratri, Romam perrexit et in monte Serapti monachus habitationem instituit. Postea non ferens molestias crebro se visitantium, ad sanctum Benedictum in monte Cassini commigravit. (Gesta p. R.) Tunc regebat Romanam ecclesiam Zacharias papa, qui successit Gregorio III, a. 742, et rexit ipsam ecclesiam a. 10, m. 3, d. 14. [REGINO.] Hic accepta legatione a Pippino per Burgardum Vitzoburgensem episcopum, et Fulradum [Col. 0139B] ipsius Pippini capellanum, de incivilitate regum ex antiqua Merovingorum stirpe descendentium, ut superius praelibavimus, mandat populo Francorum, ut Pippinus, qui potestate regia utebatur, nominis quoque dignitate frueretur. (Ann. Fuld.) Ita Childericus rex ultimus de ipsa stirpe depositus, et in monasterium trusus, et Pippinus in regem electus, et consecratus est a Bonifacio Moguntiae episcopo, Suessionis in villa, a 752. (Gesta. p. R.) Sed et Stephanus, qui Zachariae successerat, propter infestationem Aistulfi regis Langobardorum 14 die mensis Octobris Roma egressus, indictione 7, papatus sui a. 2, ab inc. Dom. 754. ad Pipinum venit in Francia, et constituit eum Romanae ecclesiae defensorem et [Col. 0139C] principem, et confirmavit unctione sua in regem, et unxit duos filios ejus Carlomannum et Carolum. (Ann. Fuld.) Extunc ablata est Roma a subjectione imperii Graecorum. Anno [225 1Kb] 755 post Gayronum episcopum Flaviniacensis aecclesiae abbatem Manasses ordinatur abbas tempore Pippini quondam majoris domus, tunc autem regis Francorum.

Anno igitur ab incarnatione humanati Verbi 753, suscipit praesulatum Virdunensis ecclesiae domnus Maldeveus. Hic in eadem urbe christianis et inclitis parentibus est editus. Qui statim renatus ex aqua et spiritu in septem baptismatis gradibus, septem comprehendit dona paracliti Spiritus. Accepit deinde carnes agni immaculati cum sanguine, candidatus virginitatis veste, decoratus immortalitatis lampade. [Col. 0139D] (Fol. 52'.) Ardebat ea tempestate omnis Belgica cotidiana bellorum instantia. [EINH. Vita K.] Nam regalis dignitas, quae a Meroveo rege sumpserat initia, in Hildericum regem qui jussu Stephani Romani pontificis detonsus et in monasterium trusus est, porrecta, illo in tempore nullius vigoris erat, nec quicquam in se praeter inane regis vocabulum praeferebat. Opes quippe et redituum affluentia, regni administratio seu omnia, quae vel domi vel foris agenda ac disponenda erant, penes praefectos palatii, qui majores domus dicebantur, manebant. Qua praefectorum licentia crevit morum insolentia, adolevit dominorum crudelis potentia, nec defuit invidia, quae pessumdedit [Col. 0140A] regnorum jura. Inflatur unus adversus alium, invadit quisque nomen regium. Hac crescente discordia urbes depopulantur, ecclesiae incenduntur, ministeria divina detrahuntur, monasteria virorum dejiciuntur, puellarum deluduntur, et cuncta vastantur; fuitque eo tempore non minor in aecclesiis gemitus, quam Decianeis Diocletianisque temporibus. [BERT. 12] Quo turbine Virdunensis civitas exagitata defuncto Agroino episcopo diebus multis mansit vacua, pastore viduata.

His diebus ablactatus almus puer Madelveus, religiosis viris traditus est litteris imbuendus, quarum elementis brevi datis memoriae, dedit operam intelligere praecepta artis grammaticae, per quae vera agnosceret, vicia quiret vitare. Post haec tribunal [Col. 0140B] ascendit rethoricae. Sed quia rethor est traditor eloquentiae, eloquentia vero sine sapientia nimium obest plerumque, prodest numquam, omissa exercitatione dicendi, in rectissimis atque honestissimis studiis rationis omnem suam consumpsit operam, studium rectae rationis ad divina, studium honesti officii referens ad humana. Hinc res omnes, quae in dictis et factis et in toto mundo aguntur, decem esse intelligens, quae praedicamenta dicuntur, argumentorum fucos et sillogismorum perplexiones sagaci animo discrevit, et in eis aciem sui docilis sensus ad unguem exacuit. Intrat ex hoc quadruvium, ubi cubos arithmeticae, sonos musicae, modos geometriae, radios astronomiae perspicaci percipiens mente, [Col. 0140C] ad perfectionem duplicis thesis, id est theoricae pervenit et practicae.

Puerilibus igitur annis, ut patriarcha Jacob, simpliciter domi transactis, pulsabat adolescentiae fores proficiens, et placens tam Deo quam hominibus. Sane post flores rethoricos ac angues sillogismicos, scripturae divinae ingreditur campos, ubi audiens ab Apostolo: Omnis qui caste vivit, templum est Spiritus sancti (I Cor. VI, 19); (fol. 53) item in Apocalipsi: Qui cum mulieribus non sunt coinquinati, hii sequuntur agnum quocunque ierit (Apoc. XIV, 4), statim primevam suam etatulam Christo Domino consecravit; illi toto animo placere ac servire gestiens, qui est pars et hereditas ejus, cogitansque vias suas, convertit pedes suos in testimonia Jesu, querens [Col. 0140D] videre bona Domini in terra viventium. Adeptus tandem clericatus honorem, accepit a Domino benedictionem, et misericordiam a Deo salutarem. Cotidiano siquidem provectu ibat de virtute in virtutem, latam et spatiosam viam quae ducit ad mortem horrens, artam et angustam qua itur ad astra sequens, confixit timore Dei carnes suas, mortificans membra sua cum viciis et concupiscentiis, spiritu ambulans, desideria carnis non perficiens, misericordiae operibus studens, vigiliis et jejuniis corpus affligens, orationi insistens, meditationi inserviens, aures ab auditione mala coercens, oculos a vanitate avertens, odor bonus Deo in omni loco [Col. 0141A] esse satagens, os suum a multiloquio vel vaniloquio custodiens, manus ab omni munere excutiens, consilium opusque suum ad Deum semper convertens, in omni actu suo Dei, non suam gloriam querens.


Vivebat studiis adolescens justus in istis,
Ordinibus sacris respondens moribus aptis.

Post hec ad majora conscendens, presbiterii honorem electus accepit, justificatus optinuit. Constituitur itaque unanimi assensu, electione omnium, rector et abba ecclesiae sancti Vitoni, quam et studio spiritualis exercitii et rebus temporalibus melioratam, exemplo et doctrina ad divini famulatus amorem accendit. Fuit enim humilitate praecipuus, caritate diffusus, prudentia mirabilis, sobrietate [Col. 0141B] laudabilis, justitia insignis, fortitudine spectabilis; et licet cunctos dignitate praecelleret, erat tamen obedientia cunctis subditus, patientia probatus, forma factus gregi ex animo, ut in eo subditus quisque agnosceret, quam sibi vivendi normam assumeret. Haec de eo fama ubique ferebat, hic rumor omnium in ore continuus erat; Madelvei pietas ejusque probitas lustrabat patrias, replebat plateas, edes pulsabat palatinas. His praecurrentibus muniis cunctorum votis in pontificatu eligitur Virdunensis urbis. Quod licet timore Dei plenus omni conanime rejecerit, totoque adnisu recusaverit, multorum tamen sententia Dei gratia praecedente praevaluit, ac una cleri populique concordia episcoporum judicio dignus in chathedra pontificali exaltatur, [Col. 0141C] benedictione firmatur, unctione sacratur. (Gesta epp. Mett.) Regebat tunc Romanam aecclesiam Stephanus secundus, Francis vero principabatur Pippinus Caroli Tuditis filius, ex majore domus et praefecto palatii rex constitutus, a quo Chrodegandus abba, vir egregius et omnibus efferendus praeconiis, in palatio praefati Caroli nutritus, ejusque referendarius, ab ipso et Francis omnibus electus Romam missus est, ut praelibatum Stephanum papam ad Gallias, ut cunctorum vota anhelabant, evocaret (fol. 53'); quod et fecit: a quo etiam in pontificem Mettensis aecclesiae, astante rege et populo, consecratus, pallium promeruit cum nomine archiepiscopi. Quod etiam quibusdam Mettensis aecclesiae praesulibus [Col. 0141D] aliquoties concessum fuisse legitur, pro multimoda vastatione Trevirensis matris aecclesiae, quae licet primatum petitione Helenae reginae a beatae memoriae papa Silvestro per corpus Mathiae apostoli et per baculum beati Petri acceperit, quod et ab antiquo possidebat, quia ubi ante adventum Domini in capite provinciarum primates erant legum secularium, ad quos confugiebant pro oppressionibus vel injustitiis qui ad aulam imperatorum confugere non poterant vel quibus permissum non erat, ipsis in locis apostoli et beatus papa Clemens, ut refert beatus successor ejus papa Anacletus, patriarchas vel primates, qui unam formam tenent [Col. 0142A] licet diversa sint nomina, legis divinae poni et esse jusserunt; tamen ita multoties peccatis exigentibus attrita fuit, ut ea vacante Mettensium praesules metropolitani fungerentur officio et dignitate. Tullensibus quoque praeerat Godo venerandus episcopus, qui immunitatem civitatis et recuperationem chartarum igne consumptarum apud praefatum regem Pippinum suae adquisivit aecclesiae.

Inter hos beatus Madelveus virtutum radiabat decore, et dignitatem pontificalem bonorum operum adornabat nitore. Quod officium, quamvis rudis acceperit tempore, aptus accessit assueta bonitatis ubertate. Instabat praedicationibus, firmabat plebem benedictionibus, incitabat ad meliora sacris exortationibus. Quod docebat verbis, monstrabat exemplis. [Col. 0142B] Erat tunc civitas ipsa insectatione barbarica bellis attrita, obsidionibus fatigata, calamitatibus repleta. Templa Dei in ea polluta, sanctuaria exusta, ministeria violata, officia diurna vel nocturna neglecta. Clerici alii fugati, quidam necati, qui remanserant multa paupertate addicti, plus propriis seu terrenis quam celestibus studebant negotiis. Hoc respectu vir Domini amaro cum esset animo, posuit spem suam in Domino clamans illi spiritu humiliato: Omnia quae fecisti nobis, Domine, in vero judicio fecisti; quia peccavimus tibi et mandatis tuis non obedivimus (Dan. III, 31). Cui mox Dominus: Invoca me, inquit, in die tribulationis, eruam te et honorificabis me (Psal. XLIX, 15). At ille humili prece: Deus meus, misericordia mea, tu es refugium meum [Col. 0142C] a tribulatione quae circumdedit me, exultatio mea, erue me a circumdantibus me angustiis et filiorum necessitatibus (Psal. XXXI, 7). Nec mora, consolatio ex ore Veritatis affuit: Primum, inquiens, querite regnum Dei et justitiam ejus, et omnia adjicientur vobis (Matth. VI, 33) (fol. 54). Tunc ille gratulabundus. Auditui meo, ait, Domine, dabis gaudium et letitiam, et exultabunt ossa humiliata (Psal. L, 10). Gressu ergo celeri aecclesiam intravit, clerum populumque advocavit, judicia Dei vera innotuit, crimina vel peccata alterutrum confiteri monuit, fructus dignos penitentiae facere suasit, aecclesiam frequentare, orationibus cum lacrimis incumbere, laudes Dei cum silentio et reverentia audire, elemosinas pro posse [Col. 0142D] libenter dare, hospitalitatem sine murmuratione servare, discordantes ante solis occasum ad pacem redire, pacem falsam non dare, gehennam timere, vitam aeternam sperare praecepit et docuit. Clericos deinde regulariter vivere, septies in die laudes Deo dicere, et noctu ad confitendum illi surgere aecclesiastica sanctione instituit, victumque illis cotidianum de propriis, prout potuit, ordinavit.

[EINH. Vita K.] Curiam interea adiit, Pippino, qui ex auctoritate Stephani papae ex praefecto palatii rex [226 1Kb] constitutus fuerat, vastitatem urbis calamitatemque plebis quam regendam susceperat innotuit, auxiliumque ab eo ex regali largitione [227 1Kb] quaesivit [Col. 0143A] et optinuit. (BERT.) Collatione siquidem fidelium quaedam praedia suscepit. Wasnaum scilicet seu Warnunci curtem, Ramisbatium etiam, aliaque quamplurima, quae cartis manu propria inseruit, quas regis anulus roboravit et aecclesia Virdunensis extunc non amisit. (Fol. 57.) Civibus praeterea regis munificentia non defuit, clerum laetificavit, ecclesiam ornavit, remuneratum pontificem gaudenti populi [228 1Kb] repraesentavit [229 1Kb] . (BERT.) Multa autem erant, quae cum erga ipsam aecclesiam diligendam promovendam et ampliandam accendere debebant, videlicet Pepponis episcopi in Karolum Tuditem patrem suum amor profusus, gratuita fidelitas et in tempore seditionis contra Raimfredum Francorum principem, ipsius Karoli aemulum, indivisa laboris et periculi subeundi [Col. 0143B] dualitas, pro quo etiam idem Peppo multa perpessus est adversa. Sed quiddam eum specialius ad dilectionem, redintegrationem et communem tuitionem omnium ecclesiarum impulit, quod non ab re videtur in laudem hujus patris nostri huic opusculo innectere, ad comprimendum tumorem regum et principum terrae, et ut evidentius agnoscatur, quae fuerit causa desolationis Trevirensis et Virdunensis ecclesiae.

(Chr. Divion.) Qui igitur hystorias legerunt et veterum scripta rimantur, hujus Karoli Tuditis actus et praelia noverunt, qui ideo Tudites appellatus est, quod est malleus fabri, quia sicut malleo universa tunduntur ferramenta, ita ipse contrivit omnia [Col. 0143C] regna sibi vicina. Per 27 enim annos quibus principatum optinuit sub regibus Dagoberto juniore, Chilperico, Theoderico, Clotario, Childeberto et Hilderico [(50) 1Kb] , postquam de manu Raimfredi majoris domus in regno Francorum per multa bella eundem principatum sustulit, tanta clade omnia regna sibi vicina, id est Saxoniam, Bawariam, Provintiam usque Massiliam, Wasconiam Frigiamque contrivit et Alemanniam, ut multae ecclesiae usque in hodiernum diem desolationem sui factam sub eo lugeant, et tribulationis ipsius calamitatem obliterare in se nulla vetustate praevaleant. (Fol. 57'.) Tanta enim profusione thesaurum totius erarii publici dilapidatus est, tanta dedit militibus, quos soldarios [(51) 1Kb] vocari mos optinuit, qui ex omnibus mundi partibus [Col. 0143D] causa questus ad eum concurrebant, quorum genus infestum et improbum tempore ejus sumpsit inicium, ut non ei suffecerit thesaurus regni, non depraedatio urbium, non multimodae vastationes regnorum exterorum, non expoliatio aecclesiarum et monasteriorum, non tributa provinciarum. Ausus est etiam ubi hec defecerunt, terras aecclesiarum diripere, et eas comilitonibus illis contradere. [Col. 0144A] Postremo non est reveritus ipsos episcopatus laicis dare, fautoribus videlicet suis et consentaneis, adeo ut archiepiscopatus Trevirensem et Remensem Milo quidam tonsura clericus, moribus, habitu et actu inreligiosus laycus, multo tempore pessundans obtinuerit, Viennensem quoque et multos alios episcopatus per terras diversas, ut hystoriae referunt, possiderent laici, et per manum laicam investiti. Si qui erant episcopi, aut ei omnino favebant, aut res aecclesiasticae diripiebantur, aut certe illis obeuntibus in locum illorum neophytus quilibet, vel quos canonicae sanctiones non recipiunt, substituebantur. Ab hac autem direptione civitas illa quantulumcumque immunis erat, quae ei favebat vel quae ei adjutorium praebebat; cui enim innitebatur, illam [Col. 0144B] per se suosque a se suisque tuebatur. Hinc est, quod inter innumeras quas attriverat, Virdunensem tempore Pepponis episcopi praediis auxit, quia Peppo isdem, ut superius relatum est, in tempore dissensionis et partibus ejus favit et familiarius illi servivit. Verumtamen illo defuncto, quid aliae patiebantur, eadem quoque experta est. In tantum autem vastitate praefata Trevirensis metropolis afflicta fuit, ut pro multimoda ejus calamitate et conculcatione vacante ea Mediomatricae civitatis praesules postmodum fungerentur archiepiscopi dignitate et nomine. [ADO.] Vastata quoque et dissipata Lugdunensi et Viennensi provincia, aliquot annis sine episcopis utraque fuit aecclesia. Wiliarius enim Viennensis, [Col. 0144C] qui Austroberto successerat, videns Viennensem aecclesiam indecenter humiliari ob cladem Saracenorum Septimaniae et Viennensi et Lugdunensi provintiis imminentium, laycis sacrilege et barbare res sacras obtinentibus, relicto episcopatu monasterium Agaunense expetiit, ubi et vitam venerabilem duxit, et hoc in tempore Stephani papae qui Zachariae successerat. Rexit autem post eum Viennensem ecclesiam Bertericus, cui successit Paulus.

Defuncto itaque eo et Parisiis sepulto, et principatum majoratus domus Pippino, fratre spiritualia terrenis praeferente, solo adepto, postmodum etiam studio suo et Romani pontificis assensu, ut dictum est, in regem elevato, Deus pius multis eum sibi obligatum beneficiis volens et minis terrere, ut disceret [Col. 0144D] sperare in Deo, non praesumere de se, et ut succedentibus prosperis recordaretur Domini Dei sui, nec vellet imitari patrem, quem constabat aecclesiarum sitisse confusionem, posito eo apud Aurelianorum urbem, quid erga Karolum ageretur, quae ei merces tantorum laborum recompensaretur, ostendit, non ad defuncti, ut veremur, refrigerium, sed ad aedificationem viventium. [Col. 0145A] Erat in eadem urbe episcopus Eucherius [(52) 1Kb] , vitae honestate laudabilis, morum probitate spectabilis, cui celebranti missarum sollempnia ipso die paschae dum sederet in throno pontificali, et subrepsisset ei cogitatio, quantos labores pro tuitione et ampliatione regni Karolus sustinuisset, quanta praelia praeliatus esset, quomodo post tanta pericula pace potitus esset, et in pace vitam finisset, cujus nunc filius regni honore donatus esset, dum tacita cogitatione felicem diceret tam prosperis successibus virum, hac ei cogitatione fluctuanti somnus paulisper allusit, et raptus in excessu mentis angelicoque ductu ad tribunal Judicis ductus (fol. 58), in conventu illo coelesti dulcedinem melodiae spiritualis audivit, et ad tantam visionis magnitudinem [Col. 0145B] herebat stupens. Cogitabat autem et ibi, si inter illos distinctos beatorum spirituum cetus dominum totius Franciae et patrem regni Karolum videre posset, cum tacitis ejus cogitationibus respondens qui praesidebat, ad locum ubi Karolus servabatur, duci eum praecepit. Ductus itaque est in infernum, ubi dum miserorum animas continuato et inedicibili infinito quoque cruciatu tabidas, squalentes, et nimio horrore sordentes miraretur, dum penarum genera paveret, dum ad terrificos sonitus fletus et stridoris dentium suum jam quasi oblitus esset Karolum, vidit eum in tormentis positum quasi in medio ignis rotari, et nunc quidem igne torreri, nunc stridere frigore glaciali, nunc de igne ascendentem in glacie versari, nunc vero ab aquis erutum ignitos vapores [Col. 0145C] repetere. Miserabilis rerum facies! Ille qui paulo ante imperabat Franciae, qui dominus dicebatur terrae, qui victor urbium, superator gentium, conquisitor regnorum, ut suam ampliaret potestatem totum tribulaverat orbem,

Uritur en flammis, quas stringere non valet amnis,
Stringitur et glacie, nequeunt quam solvere flammae.
Cum haec ergo secum tacitus miraretur, et quid rerum esset anxius secum volveret, ductor ille suus herentem eum videns: Ecce, inquit, cogitatus tui: ecce de quo anxiabaris in domo Domini. Vide quid valeat seculi potentatus, aspice quid possit, quid portendat, ad quid tendat mundi principatus. Ecce Karolus [Col. 0145D] princeps,

Francia quo tumuit, cui semper subdita mansit,
   Qui nova jura dedit, qui sua cuique tulit,
Torretur flammis, aeternus ei manet ignis,
quia postposuit Dominum, nec abhorruit confusionem aecclesiarum. Nuncia haec Pippino regi filio ejus, ut discat non superbire, nec sperare in incerto diviciarum, sed in Domino Deo, qui potest et animam et corpus mittere in gehennam. Quod si tibi non crediderit, dic illi ut vadat Parisius, aperiatque sepulcrum [Col. 0146A] ejus, intueatur ossa patris, et ex eo quod invenerit fidem faciet verbis tuis. Dixerat hec, et sacerdos ductu angelico in se reversus obstupuit. Laudansque Deum et magnificans judicia ejus incomprehensibilia et investigabiles vias ejus, missarum solempnia explevit, dehinc regi et optimatibus, quae viderat et audierat, quomodo ad haec videnda et audienda cogitationibus suis adductus sit, enarravit. Pro eo quoque haec visa asseruit, ut ei prodesse inciperet pena patris, et disceret non blasphemare [230 1Kb] , nec rapinas concupiscere, nec in iniquitate sperare, et licet affluerent ei divitiae, non eis studeret cor apponere, quia potestas Dei est et Domino misericordia, ut reddat unicuique juxta opera sua. Pippinus itaque his auditis Deo magis ac magis coepit [Col. 0146B] devotus existere, sacerdotes venerari, aecclesias honorare, et in quibus Deum a patre suo didicerat offensum fuisse, ab his se studebat toto nisu custodire. Ut autem venit Parisium, sepulchrum ejus, de quo manabat odor sulphureus fumo mixtus, aperiri praecepit, praesentibus episcopis et optimatibus suis. (Fol. 58'.) Quod ubi apertum est, vident ignem et fumum tenebrosum et foetidum, reliquias absumpti corporis, sepulchrum quoque ita fumo et igne nigrefactum, ut patenter daretur intelligi veram fuisse visionem sacerdotis, gravi illum apud inferos poena esse multatum, cujus corpus in sepulchro tanti novitate miraculi ita fuisset igne sulphureo consumptum. Grandis hinc obortus est terror regi et populo, grandis adolevit omnibus erga Christum et sacerdotes [Col. 0146C] ejus devotio, pia erat omnibus circa monasteria et aecclesias restaurandas contentio. Hinc est quod in tempore ejus tot inveniuntur pontifices amore Christi ferventes, qui, optata pace potiti, et regis amicitiam nancti, aecclesiis restaurandis invigilabant, fovendis curandisque animabus operam dabant, quia de tanta oppressione, qua premebantur ecclesiae per majores domus, pacem et quietem se aliquantulum optinuisse gaudebant. Diligebat enim affectu devotissimo omnes Domini sacerdotes, et illis promptiori subdebatur humilitatis obsequio, quos vidisset per officia pietatis proximiores Deo. Inter quos beatum Madelveum tanto propensiori coluit devotionis affectu, quanto eum cultiori mentis [Col. 0146D] nobilitate Christo Deo adherere cognovit, ornatum moribus, bonum doctorem, pium, rationabilem, habentem filios in omni bonitate sibi subditos, paratum omnibus reddere rationem de ea, quae in nobis est, spe. (Fol. 58b.) Licet autem in restauratione aecclesiarum hac de causa aliquando studiose desudaverit, tamen tanta erat mali moles, tanta cupiditatis rabies, ut usque ad Karoli Magni tempora maliciei hujus duraverit pernicies veternosa, dum quod male quisque et indebite usurpaverat, pejus retinere [Col. 0147A] satagebat. Unde cum clamores aecclesiarum ad sedem referrentur apostolicam, et ab ea requirerent justitiam, Adrianus pontifex Karolum Magnum ante corpus beati Petri conveniens, ut omnia corrigerentur, optinuit. Unde omnibus archiepiscopis et episcopis Galliae misit epistolam quam hic ponere decrevimus, considerantes magnam in ea Gallicanarum aecclesiarum auctoritatem contineri [(53) 1Kb] : Adrianus episcopus servus servorum Dei, Bertherio Viennensi episcopo salutem. Dilectus et illustris ac religiosus filius noster Carolus rex et patricius Romanorum, Romam venit, et pascha Domini apud Sanctum Petrum nobiscum egit, ubi inter alia monuimus eum de metropolitanorum honore, et de civitatibus quae laicis hominibus traditae erant; et quia episcopalis [Col. 0147B] dignitas fere per octoginta annos a Francis esset conculcata. Cum haec et his similia gloriosus rex audisset, promisit ante corpus beati Petri apostoli, quod omnia ad emendationem nostram venirent. Unde placuit nobis, ut omnibus archiepiscopis et episcopis auctoritatem litterarum nostrarum mitteremus, ut sicut antiquis privilegiis singulae metropolitanae urbes fundatae sunt, ita maneant, ut habeat unaquaeque metropolis civitates sibi subditas, quas beatus Leo et alii predecessores et successores ipsius post Calchidonensem sinodum singulis metropolitanis distinxit. Nec propterea ulla metropolis praejudicium patiatur, si alicui suffraganeorum aut nos aut praedecessor noster rogantibus piis Francorum ducibus pallium largiti sumus. Nec debet aecclesia ullum dampnum sui ordinis [Col. 0147C] inde sustinere, si per 60 aut 70 aut 80 et eo amplius annos injuria quorumcumque praesulum et vastatione barbarorum dignitatem antiquam et Romanorum antistitum firmitate roboratam perdidit et amisit, quando innumeris paene annis illa spiritu Dei disponente usa fuerit. Auctoritate igitur beati Petri apostolorum principis singulis metropolitanis antiquo more potestatem suam reddidimus, et filium nostrum gloriosum et inclitum regem Karolum ante corpus beati Petri inde rogavimus, ut antiquam dignitatem omnes metropolitani haberent. Ideo hanc epistolam auctoritatis nostrae omnibus misimus, quam ut et tu haberes voluimus, ut et tu cognosceres ecclesiae tuae suum privilegium, quod a tempore beati papae Leonis [Col. 0147D] habuit, integre esse reformatum. Data Kal. Januarii, imperante piissimo augusto Constantino anno decimo, et a Deo coronato piissimo rege Karolo anno primo patritiatus ejus.

Haec igitur nos ad commonitionem audientium de pace ecclesiarum Dei sub Pippino et Karolo restituta dixisse sufficiat. Neque enim id additum operi huic in laude patris nostri fidelibus fastidiosum speramus, in quo etsi sermo nichil conferat gratie, series [Col. 0148A] tamen veritatis quodam compendio expressa plurimum instructionis conferat [231 1Kb]

(Fol. 54.) Igitur sacerdos eximius episcopium pastorali sollicitudine circuiens, aecclesias in quibus non erant locis extruxit, dirutas vel inveteratas restauravit, ministeria divina ordinavit, plebes salutari doctrina edocens, et episcopali benedictione sacrique crismatis unctione confirmans. Ipsam autem ecclesiam beati Vitoni, cui ante perceptam pontificatus gratiam pastor et rector institutus fuerat, tanta semper dilectione coluit et provexit, ut curam ejus etiam sumpto episcopatu non dimitteret, quin potius omni eam conamine et divinis famulatibus illustrem reddidit, praediis quoque et aecclesiasticis utensilibus ampliavit, ob praedecessorum suorum [Col. 0148B] ibidem quiescentium beatam memoriam, a quibus nec corpore nec spiritu volebat disjungi, sed in loco requiei eorum optabat consepeliri. Dedit ergo eidem aecclesiae de suo proprio Raherei curtem [(54) 1Kb] cum appenditiis pro tumulatione sui corporis, et alia perplura, ut ostendit chartarum notitia. Quidam etiam Sartio nomine ad extrema veniens, et in atrio praefatae aecclesiae se sepeliri deposcens, testamento facto ipsam aecclesiam de rebus suis, quas possidebat in pago Virdunense, in loco qui dicitur Ex, propter fluvium ejusdem nominis ibidem decurrentem [(55) 1Kb] , heredem instituit, ut exinde sanctus Vitonus et hic pater noster beatus Madelveus episcopus et abba, custodesque sancti corporis heredes essent perpetui. (Fol. 54'.) Cujus exemplum sequutus et beati patris [Col. 0148C] hujus amore ductus Grimbertus, possessor et ipse fundi ipsius et hereditarii juris particeps, quidquid in eodem loco possidebat, basilicae sancti Vitoni condonavit in mansis, campis, olcis [(56) 1Kb] , pratis, pascuis, concisis, silvis, aquis aquarumque exitibus et decursibus. Qui exinde postmodum precaria facta, res ipsas a beato viro jure beneficiario recepit, denominato censu viginti librarum olei singulis annis in festivitate sancti Vitoni ad luminaria aecclesiae ejus, in qua preciosus idem confessor requiescit, praescripto etiam spacio, quo sanctus ea deberet meliorata recipere. Quod testamentum precariae beatus pontifex et abba auctoritate sua firmavit anno tertio regni Karlomanni qui fuit frater Karoli Magni, die Kalend. Julii anno ab inc. Dom. 770, indictione [Col. 0148D] 8. Ceterum Aquitania sanctitatis ejus accepit magnalia, illius sepe gressibus lustrata, lacrimis rigata, doctrinis roborata, et miraculis glorificata. (BERT.) Res quippe, quas Virdunensis aecclesia antiquitus in ipsa regione possedit, frequenter visitabat, et Vitas seu miracula praedecessorum suorum pontificum secum ferebat, ut per illorum merita res illas liberius possideret, vel pagensibus dominatio [Col. 0149A] carior, subjecto esset humilior. Fuerunt autem res istae: abbatia sancti Amantii in Rotenia urbe [(57) 1Kb] cum appendiciis, fiscus etiam regius Maderniacus, et alius Puliniacus nomine, donati servitorum sancti Petri et sancti Vitoni usibus ipsius beati Amantii largitione [(58) 1Kb] .

(Fol. 54 in marg.) Anno vero ordinationis suae 13, qui erat inc. Dom. 765, delata sunt ab urbe Roma per venerabilem Grodegandum Mettensem archiepiscopum corpora sanctorum Gorgonii, Naboris et Nazarii, a successore Stephani Paulo papa sibi concessa nono papatus sui anno, et sequenti anno uterque decessit a seculo indictione quinta, et Grodegandus in monasterio, quod Gorzia dicitur, quod ipse construxerat, tumulatus veneratur, ubi postea [Col. 0149B] positum est corpus sancti Gorgonii anno post obitum ejus quarto, videlicet anno ab inc. Dom. 768, regnantibus jam post Pippinum filiis ejus Karlomanno et Carolo (Transl. Gorgonii? Cf. Annal. Fuldenses).

(Fol. 54'.) Dum igitur multiplici virtutum flagraret desiderio, incidit ei cogitatio ad sepulcrum vitae principis Jherosolimam pergere peregrinando. Festinavit itaque implere voluntaria exibitione, quod mente concepit divina inspiratione. Dumque in administratione itineris necessaria queque praevidentur, principalis aecclesia peccatis exigentibus igne apprehenditur ac seviente incendio succenditur [BERT.].

Turbantur plebes, tolluntur ad ethera voces,
[Col. 0149C] Unus in urbe dolor, communis civibus horror.
Tunc mens Madelvei in diversa rapitur, spiritus anxiatur, corque turbatur. Tamdem in se reversus, illiusque memor proverbii: Non est magnus magnum putans quod ruunt ligna et lapides, et moriuntur mortales, temporale dampnum patienter tulit, ac statim in meliorem statum reparare fabricam jussit. Conventione porro facta cum artificibus, deputatisque custodibus, et ordinatis necessariis sumptibus, suadet, precatur imperatque opus inchoare maturius, accelerare attentius, explere diligentius.

His ita collatis datur alternatio votis.
(C. 780.) Praeparantur sumptus ac vehicula tanto itineri necessaria, eliguntur comites amore Christi [Col. 0149D] ferventes, in prosperis humiles, in adversis fortes. (790.) Favor metropolitani queritur, assensus comprovincialium episcoporum petitur, nec negatur. (Fol. 55'.) Tristantur tamti [232 1Kb] comparis absentia, letantur de ejus justitia, precantur illi adesse Christi praesentiam, non defore Spiritus sancti gratiam. Benedictionem rogant rogati, salutant salutati. Eorum demum consilio ordinatur ecclesia, commendatur plebs commissa. Sic accepta benedictione [Col. 0150A] et data, exit novus hospes in cordis letitia.

Fulcitur cuneis, quos nectit amor pietatis:
Fletus ora rigant, singultus pectora quassant.
Flet pius, ipse gregem prospectans flere sequentem,
Compulit, ut redeant; illi ferventius instant,
Ora manusque pedes stringunt, mulcetque gementes;
Ingeminatur: Ave, Salve, Felixque valeto.
Vixque post haec multis precibus elapsus eorum manibus, iterum firmat eos benedictionibus, monens et deprecans sollicitius divinis invigilare cultibus, ac animarum salutem querere propensius. Sic tamdem eos commendans Domino, graditur aggere publico, fretus Dei auxilio. Itaque emensa nativa Gallia post aspera ac devia Alpium itinera excepit eum Italia, deducens Romam apostolorum limina; [Col. 0150B] ubi per diversa martyrum cimiteria querens orationum juvamina, pernoctavit vigiliarum instantia, frequentius beati Petri revisens oratoria. Presidebat eo tempore Romanae ecclesiae Adrianus, vir apostolicus, cui nunciatus est Madelveus sacratissimus peregrinus. Benigne est ab eo susceptus, benignius diebus multis retentus, benignissime probata ejus voluntate cum apostolica benedictione dimissus. Pretergressa ergo Nursiae provincia, suscepit novum hospitem Campania, quem exinde amplexa est in Gargano archangeli aecclesia. Cujus pro foribus aliquantis excubans noctibus, confortatur angelicis consolationibus, exhilaratur divinis revelationibus. Prestolabatur eum gaudens Appulia, vulgante fama ejus sanctitatis insignia; quem ut vidit, mirata proclamavit [Col. 0150C] cum Psalmista: Sicut audivimus ita et vidimus (Psal. XLVII, 9). Post diversa autem locorum diverticula pontica [(59) 1Kb] ingreditur littora. Hinc turbidi imminent fluctus, procellosi occurrunt spiritus. Suscipiunt Madelveum pontificem peregrinum vita religiosum, innocentia gloriosum. Dat naulum navigio, credens se maris periculo, pastus caelesti sacrificio. Protelatur navigatio multorum dierum curriculo. Instat sacerdos praedicationibus, informat nautas doctrinis salutaribus. Continuis jejunat diebus, vigiliis pernoctat et orationibus. Cum vero die quadam assuetum nautae concinerent celeuma, garrulitateque perstreperent nautica, tempestas oritur repentina. Navis autem mediis jactabatur fluctibus, [Col. 0150D] suisque solvebatur compagibus. Turbatis cunctorum animis, ablata spe salutis, sola suberat formido mortis. (Fol. 55'.) Tunc praesul beatissimus, non sorte detectus velut Jonas fugitivus, sed sanctitate conspicuus, cui probatus Domini servus, voce omnium rogatus pulsat caelum singultibus, vocat Christum gemitibus. Ilico caelum ejus patuit precibus, et oratio ad supernos pervenit auditus. Nec mora, aeris serenitas marisque redit tranquillitas ac [Col. 0151A] animorum jocunditas. Inde Bizanteum letantes tenuerunt portum. Constantinopolitanum in illis diebus regebat imperium Constantinus cum Hyrene matre, in rebus bellicis strenuus, in cultibus divinis devotissimus. Hic accipiens justum advenisse Madelveum, querere, et suis conspectibus praesentare praecepit inventum. A quo multa audiens utilia suaeque saluti proficua, ut pro se Dei misericordiam orare dignaretur prece quesivit humillima, preciosaque ei offerens exenia, quae ille contempsit omnia, optatae viae dimisit eum cum reverentia. Quem Grecia excipiens peregrinum, mirata est inter suos phylosophum, extra suos theosophum. Erat quippe vere sapiens, potens in verbo et doctrina. De ore ejus procedebat mel, dulcedo mellis lingua ejus, [Col. 0151B] favus distillans labia ejus, ex dulcedine sermonis praebens cunctis incendium amoris. Descendit interea Ephesum orare ad Johannis theologi sepulchrum, ubi effudit multarum flumina precum, circumferens In principio erat Verbum (Joan. I, 1), recolens et edocens Verbum caro factum (Ibid., 14). Inde pervenit Joppen, diversis viae periculis perquirens tunicas et vestes, elemosinas Dorcadis, stupensque cum Petro linteum quatuor initiis de caelo summissum, jussus in eo mactare quadrupedia et reptilia terrae in mortificatione viciorum, ac manducare, fructus dignos poenitentiae faciendo (Act. IX, 39; X, 11). Apprehendens post hec Hierosolimam diu desideratam, et jam concupiscenti animo oblatam, introivit in tabernacula ejus, omnem locum sanctum [Col. 0151C] fide et amore frequentans, qui est super omnia Deum in eis adorans, sepulcrum Jesu Nazareni crucifixi lacrimarum imbre die cotidie rigans, Christumque resurgentem a morte glorificans et adorans. Nunciatur interea patriarchae Eusebio, qui tempore illo sanctam gubernabat aecclesiam Syon, Madelvei reverentissimi erga Christum devotio, circa loca sancta diurna frequentatio, jugis pernoctatio, carnis propriae maceratio. Hic igitur his auditis moram pati nesciens in querendo, inventum amplectitur continuo, miratus in eo vultum angelicum, sermonem modestum, mitem gressum, habitum reverendum. Post hec introduxit eum in domum matris suae et in cubiculum genitricis suae, et dedit ei poculum [Col. 0151D] ex vino condito, et mustum malorum granatorum (Cant. VIII, 2). Cumque eum retinere cogitaret diebus vitae suae omnibus, revelatione est divina ammonitus, ne propriis intentus aliorum invideret utilitatibus, neu vellet habere peregrinum, quem suspirabant filii patrem evangelicum. (Fol. 56.) Hoc tonitruo perculsus, dixit ad eum tremebundus: Voluntatis meae fuit, frater mi, te a me umquam nolle separari; sed quia Deo nequimus reniti, revertere, dilecte mi, egredere et abi post vestigia gregum; pasce hedos tuos juxta tabernacula pastorum, cape nobis vulpes parvulas, quae demoliuntur vineas. Sub umbra illius quem desiderasti sede, qui introduxit te in cellam vinariam, ordinavit in te caritatem, fulciens te floribus, stipans te malis, ac veniat dilectus tuus [Col. 0152A] in ortum suum, et comedat fructum pomorum suorum; leva ejus sub capite tuo, et dextera ejus amplexetur te. His dictis [BERT. 12.] multorum pretiosas sanctorum reliquias efferens cum calice cristallino opere mirifico sculpto ei optulit, dicens: Accipe, o care meus, hoc mutui amoris pignus. Annuat Christus Dominus his ac reliquis sanctis intervenientibus, ut iterum nos videamus cum gaudio in coelestibus. Tamdem ora manus oculosque alterutrum exosculantes, bona prosperaque sibi imprecantes, ab invicem divisi sunt flentes. Madelveus itaque sepulchrum Domini locumque ascensionis, ubi steterunt pedes ejus, iterum iterumque revisens ac deosculans, nativum solum revisere deliberavit gaudens et exultans, Deum in adjutorium suum intendere petens et exorans. [Col. 0152B] Inde longo ac vario labore itineris redditus est finibus patriis. Recepit alunnum leta tellus Gallica, occurrit pastori leta plebs Virdunica: Laetentur caeli et exultet terra, vox consonat urbana vel rusticana. Fluunt lacrimae gaudio plenae, madent laetitia genae, coronatur civitas, plateas replet hylaritas, aecclesias jocunditas. Pontifex egregius Dei auxilio fultus, sanctorum reliquiis honustus, intrat aecclesiam devotus, orat Dominum corpore terrae prostratus. Consurgens episcopalem ascendit thronum, salutat clerum ac populum, dans omnibus pacis osculum, adjungens benedictionis signaculum.

Quisque sua repetit, sacraria praesul adivit,
Pignera deposuit, post hec sua tecta subivit.
Singula perquirit, si pax, si vita salubris;
[Col. 0152C] Omnia quae voluit fore prospera protinus audit,
Ore Deo grates persolvit, pectore laudes.
Postera die lustrata novae aecclesiae fabrica, laudata artificum industria, remunerata custodum diligentia, ordinat tempus vel diem consecrationi habilem, cunctis religione venerabilem. Quae ubi illuxit, praesul cum sacris ordinibus aecclesiastico ritu omnibus exterius interiusque rite peractis, reliquias Jherosolimitanas in principali absida locis congruis venerabiliter collocavit. (ib.) Quae vero in antiquiori fuere aecclesia, in parte altaris dextra in cripta subterranea decenter composuit. Erat autem hic praesul beatissimus studio castitatis mundus, abstinentiae robore validus, doctrinae dapibus refertus, patientiae longanimitate [Col. 0152D] humilis, auctoritatis fortitudine erectus, pietatis gratia benignus, justitiae severitate districtus. (Fol. 56'.) Qui pastorali sollicitudine gregi sibi credito invigilans, alios coelestis doctrinae verbis erudivit, multos religiosae vitae exemplis roboravit, plurimos quoque ab omni infirmitatum molestia curavit, quosdam etiam a demoniacis spiritibus liberavit, omnibusque exemplar et speculum totius sanctitatis se praebuit. Imminente vero resolutionis suae tempore, cum cognovisset revelatione divina se mundanis liberandum tumultibus, in aecclesia in qua adoleverat cotidiano virtutum provectu, cui primo pastor et rector institutus, de qua etiam ad pontificium promotus fuit, sepulturae suae locum delegit. [Col. 0153A] Licet enim omnium aecclesiarum insudaret utilitatibus, hanc tamen prae omnibus locis sacris post primam, quae sedes est episcopalis, coluit, amplificavit, et provexit. Quod etiam omnes praedecessores ejus fecisse novimus, utpote qui exceptis perpaucis omnes in ea sedem habent requietionis. Accepit hoc privilegii donum aecclesia ipsa a beato patre debito cum honore nominando Sanctino, suo fundatore primoque christianae religionis et nominis apud ipsam urbem doctore, ut post matrem aecclesiam ipsa esset caput omnium Virdunensis diocesis aecclesiarum, a qua et mater aecclesia ipsa subsistendi accepisset inicium: quae etiam est ab antiquo ab ipsis scilicet nascentis aecclesiae primordiis cimeterium episcoporum et reliquorum fidelium christianorum. [Col. 0153B] Quod privilegium ita permansit et permanet inconvulsum, ut in ea fere omnes ejusdem urbis pontifices legantur divinis aptati servitiis, tonsorati, nutriti, edocti, consecrati, excepta ipsa inunctione pontificalis dignitatis, quam constat esse matris aecclesiae, et frequentius, qui in ea functi sunt abbatis efficio, pro virtutum studio intronizati sint in solio episcopali. Et merito veneratur ab omnibus locus ille, merito expetitur, merito diligitur, quem apex tantae dignitatis attollit, quia etsi eis, qui illo oraturi conveniunt, qui Deo inibi famulantur, qui corpora sua ob sanctorum patrocinia illic tumulari precantur, desunt bona adquisita per meritum, sufficere possunt, quae a loci fundatore sancto Sanctino, [Col. 0153C] a sanctis inibi quiescentibus praestabuntur, tamen prout fides petentium merebitur. Attestatur huic nostrae astipulationi domni Bertarii memorabilis antiquitas, qui sanctorum Virdunensium pontificum acta replicans, basilicae quoque hujus meminit in haec verba (BERT. 4): Basilica, inquiens, in qua praedicti episcopi requiescunt, est in honore sancti Petri constructa, et habet multorum episcoporum sepulchra, et propter hoc multum a fidelibus veneranda.

(Fol. 57.) Huic ergo loco beatus Madelveus anno vitae suae penultimo, dono Teuthardi [233 1Kb] adquisivit res quasdam sitas in Virdunensi pago, loco qui dicitur Offelini curtis, et in fine Bettiliniaca, in fine quoque Virelinse, quas idem Teuthardus a genitore [Col. 0153D] suo Gunthero sibi relictas jure possidebat hereditario in terris, mansis, campis, pratis, pascuis, silvis, aquis aquarumque decursibus, et basilicam sancti Martini in ipsa villa Bettiliniaca [(60) 1Kb] constructam, quae omnia, sicut habebat et possidebat, sancto Vitono et huic patri nostro idem contulit perpetualiter possidenda anno inc. Dom. 775 indictione 14, regnante Karolo Magno anno regni ejus 8, die 5 Idus Novembris, in ipsa scilicet sollempnitate sancti patris nostri Vitoni.

Diligebatur autem ab omnibus totius regni primoribus, [Col. 0154A] et ab ipso praecellentissimo rege Karolo quia et congruum erat, ut quem Dominus perfude rat gratia, ab omnibus amaretur. Studebat omnibus per omnia placere, non eo modo, quo placent hominibus, quorum Deus dissipabit ossa, ut repleantur confusione ab indignatione ejus, sed illo quo omnibus per omnia placebat apostolus, non querens quod sibi esset utile, sed quod multis, ut salvi fierent. Ideo bona conscientia dicere poterat auditoribus suis cum eodem apostolo: Imitatores mei estote, sicut et ego Christi (I Cor. IV, 16; XI, 1), qui utique volebat sine offensione esse aecclesiae Dei, ita scilicet temperandam docens conversationem, ne quis in ea scandalum pateretur [234 1Kb] .

(Fol. 58.) Sed quid nos in laude ejus temptamus, [Col. 0154B] quod non sufficimus explicare? Ipse enim laus ejus est, qui in sanctis suis laudabilis est. Quo ergo nos ducit oratio? Quid moras innectimus? Quid felicem ejus e mundo transitum replicare tricamus? Adsit ipse nobis propitius, ut digna fari valeamus, aspiret cordi nostro meritis ejus Spiritus sanctus et nostris infundatur visceribus. Dicamus itaque, quod dederit ipse de quo loquimur, et quomodo de mundo ad Christum, cui devotus servierat, migraverit, breviter indagemus. Advenerat jam tempus resolutionis ejus, et beatus ipse ad quemdam episcopii fundum transierat causa consecrandarum aecclesiarum, ubi tactus digladiabili sorte naturae, acri coepit fatigari dolore. O beatum, o vere felicem, qui sciens imminere [Col. 0154C] transitus sui diem, fatiscentes artus spiritui servire cogebat, bonam hanc virtutum suarum consummationem existimans, si in tam pio, tam celebri Dei servitio expenderet quod reliquum erat attriti corporis virium. Fecerat itaque votis satis. Consecravit namque vici illius aecclesias, et consecratio ipsa viget usque in hodiernum diem. Tanta enim erat tunc et nunc est auctoritas viri sancti, ut nullus episcoporum quamvis sanctus, quamvis justus, consecrationem ipsam reiterare vel inmutare audeat, sed perennis est apud cunctos tunc facta dedicatio, et erit perpetualiter. Tota igitur urbe, immo tota regione astante et ad verbum oris ejus pendente, sermonem fecit omnibus de ipso festo aecclesiae, et quia praesentialiter ibidem sanctus sanctorum [Col. 0154D] advenerit, cunctis adnuntiavit, atque ne consecratio reiteraretur prohibuit. Tandem omnibus valedixit, suumque exitum maturius affuturum praedixit. O quantus in voce hac luctus omnium, quae suspiria juvenum, quanti gemitus dolentium! Et quis non fleret, ubi tantus vir suum a saeculo nunciabat excessum? Quis se cohiberet a lacrimis, ubi tanta erat destitutio omnium in absentia tanti patris? Igitur consueta salutis documenta replicans seque illis commendans, omnibus benedixit, et ut domini Dei memorarentur ammonuit, et sic expleto officio domum [Col. 0155A] rediens, languore ingravescente acrius cepit anxiari. Dehinc relatus ad aecclesiam, exitus sui praestolabatur horam gaudens, et verba vitae omnibus annuncians. Plena erat ecclesia lacrimarum, plena gemituum, plena plangentium et dolentium. Solus ipse gaudebat; qui quo vocabatur agnoscebat, et vocationem suam precibus commendabat. Cum clamarent omnes: Cur nos, Pater, deseris? Cui tuas oves desolatas relinquis? ipse omnium miserabatur, omnibus compatiebatur, omnes a lacrimis temperare docebat et sibi ad requiem festinantius eundum [235 1Kb] . Nec multo post venit hora sancto optabilis, grata spiritibus angelicis, mesta filiolis, et servum suum post diutina praeliorum exercitia Christus invitabat ad praemia. Presentibus ergo aecclesiae suae filiis, [Col. 0155B] post dulcia vitae monita, post ultima consolationis affamina viatico coelesti pastus, pace data omnibus in bona confessione spiritum Deo tradens, patribus suis est appositus, adeptus optimam partem, quae non auferetur ab eo, quia in pace fuit locus ejus, et in Sion habitatio ejus.

(Fol. 59). [BERT. 12.] Fuit autem beatus Madelveus a tempore Pippini, qui Ansegiso ortus Karolum Tuditem genuit, qui pater Pippini, ex quo Karolus Magnus est genitus, extitit, cujus usque ad tempora hic justus vixit vita sobria, juventute casta, complens cursum vitae praesentis in senectute bona (Gen. Caroli). Senectutem autem ipsam dicimus, quae ab anno hominis quinquagesimo in septuagesimum septimum porrigitur, quando jam a statu suo minorari [Col. 0155C] et infirmari virtus humana incipit, quia et aetas ipsa quae a 77o anno in occasum protenditur, senium et decrepita vocatur; quando hoc quoque quod superest, languor et horror habet [236 1Kb] . Quod ideo dicitur, ne simplex lector audiens beatum virum in senectute bona cursum consummasse, estimet eum usque ad ultimam senectutem venisse; cum constet unumquemque exacto spacio temporis praestituti hora praefinita in oculis Domini defunctum cursum complesse, nec interest utrum quis in senectute aut in juventute seu in infantia debitum expleverit, quin minus et de ipso dicatur: Cursum consummavit. [BERT. 12.] Obiit autem terra plorante, caelo plaudente, in proximo episcopii fundo, quod dicitur Novavilla, [Col. 0155D] 4 Non. Octobris, anno aetatis suae 66, in ipso inicio albescentis senectutis, exuens corruptibilem carnis tunicam, induens deificam immortalitatis stolam. Hoc accepto elogio civitas tota turbatur, populus omnis merore afficitur. Nec mora, omnis aetas, uterque sexus indiscrete corpori obviam ruunt, lacrimarum imbres fundunt, plangoribus aera tundunt. [Col. 0156A] Nec defuere exequiis beati corporis caelestes exequiarum ministri, qui beatum funus, dum suo ambiunt apparatu, odorem dulcissimum sua praesentia exibuerunt, ut palam cunctis daretur intelligi, advenisse illic ipsum quoque auctorem suavitatis. Et revera. Ipsa enim clemens affuit divinitas, consolans lugentium lacrimas, notificans, quae in defuncto pietas, quanta simplicitas, quae cordis fuerit puritas. Statim namque ut coelo spiritum reddidit, duae columbae candidiores nive ab ethere cunctis videntibus lapsae super crucem quae ante corpus erat sederunt, et per omnes exequiarum moras, usquequo sepulturae traditum est, manserunt, sicque intuentibus illis, iterum poli secreta petierunt. Cum tanta ergo caelestis exercitus frequentia [Col. 0156B] curatum est corpus patris pia filiorum diligentia, et sic cum omni veneratione dignissima delatum ad aecclesiam beati Petri apostolorum principis filiorum humeris, quae sita ad septentrionalem plagam urbis, in qua preciosus Domini confessor Vitonus cum multis praedecessoribus seu successoribus suis requiescit praesulibus sanctis; ubi officio sollempniter ex more celebrato, occurrentibus vicinarum urbium episcopis terrae est mandatum cum gloria. Felix aecclesia tanti patris humatione digna! Felix locus tanti thesauri largitione ditatus! Beatum dixerim populum, tanti pastoris regimine sublimatum, benedictione protectum, miraculis jocundatum. Etenim si gloria aecclesiae laus doctoris est, quantae erant, immo quantae sunt hujus aecclesiae gloriae, cujus doctorem [Col. 0156C] tanta Deus omnipotens approbat laude? Ecce ad exequias ejus celestes excubabant ministri, ut agnosceretur in terris quanta hunc Deus gloria donasset in coelis.

(Fol. 59'.) Beata plane exequiarum funera, talium testium visitatione digna! Et quid est columbas de coelo venisse, funeri obsequium et solatium praebuisse, iterum cunctis videntibus celi secreta petisse, nisi Christum in specie alitis innocuae fidelibus populis de morte patris moerentibus suamque destitutionem lugentibus patenter ostendere voluisse, illum, cujus funus erat, in innocentia et simplicitate vixisse, sine felle amaritudinis vitam piam, timoratam, circumspectam, sollicitam, societatis sanctorum [Col. 0156D] avidam, ab omni malitiae nevo immunem exegisse, et consortia sanctorum in gloria curiae caelestis pia devotione meruisse? Accedant adhuc et potiora miracula, glorificetur Deus in sanctis suis, qui est mirabilis in operibus suis. Humato enim patris corpore, ut ostenderetur in caelis semper vivere ad ostendenda praeclara ejus merita, fiebant ad sepulcrum [Col. 0157A] ejus divina miracula. Et quia pia Dei clementia illum a puero ab omni inquinamento carnis abluit, mentemque ejus castificans ab illusione diabolica potenter defendit, isque sibi mundo corde et casto corpore servivit, ejus post obitum evidentius manifestavit. Ut enim ipsius mens inviolata libidine, ita caro mansit incorrupta putredine. Siquidem cum sepulcrum ejus cotidianis virtutum floreret prodigiis et crebris populorum frequentaretur excubiis, erat tamen situm negligentius quam poscit debitae venerationis cultus. Quare dignum duxit tunc temporis episcopus clerusque omnis et populus illud mutare decentius. Presidebat eo tempore Virdunensi ecclesiae Berhardus episcopus, vir catholicus et religiosus et in fide sancta nominatissimus, imperante [Col. 0157B] Lothario Ludovici Pii filio, cujus regnum fuit Italia cum urbe Roma et parte Franciae quam Mosa et Rhenus inter se claudunt. Quod cum, uti deliberaverant animo, certarent effosso implere sarcophago, subito illis inestimabilis ostensa est visio. Nam ablato sepulchri cooperculo, vident cadaver ante 40 annos defunctum velut viventem hominem soporatum, candore liliorum vel rubore rosarum perfusum, nulla macula nec aliquo mortis signo fedatum. Quo viso miraculo, odoreque perfusi suavissimo, ceperunt flere prae gaudio, levantesque corpus sancti cum reverentia et jubilo, in praeparato transponunt mausoleo, ubi extunc operatur divinitas, cunctosque Dei medetur pietas. Sopitur omnis ibi [Col. 0157C] infirmitas, fugatur caecitas, erigitur curvitas, roboratur debilitas, omnibus redditur sanitas.

Habet jam beatus Vitonus in caelis socium et concivem, quem habuit aliquando in terris alumnum et devotum successorem. Conjunctus est sanctis in gloria, quibus devotus servivit in hac vita laboriosa. Queramus et nos eum patronum et tutorem, et cum reliquis sanctis pium apud Deum intercessorem, quem meruimus habere doctorem et veritatis praeconem. Illic ergo positus nos hic orantes exaudiat, tueatur et protegat, et quos habet in terris supplices veneratores, optineat suos in celis fore concives.

(Fol. 60.) Si ergo hujus beati viri ductus amore diligens lector studiosius cupit addiscere, quo in tempore natus quove sit ad episcopatum promotus, [Col. 0157D] quot annis ante episcopatum vel quot in episcopatu vixerit, et quo hominem exuerit, teneat cronicam memorialis ejus, et sic per succedentium sibi regum et Romanorum pontificum tempora quod querit inveniet. Relatum est superius, quod ante ordinationem ejus per multa dierum curricula absque pastore fuerit plebs Virdunica. Non enim sinebat praefectorum, qui et majores domus dicebantur, improba licentia aecclesias uti libertate propria, cum ipsas quoque urbes nimium attriverit, maxime tamen Virdunum, [Col. 0158A] quae sita in confinio Neustriae et Austrasiae, utrobique incursioni diripientium patuit et rapinae. Duravit hec vastitas per annos complures, a tempore scilicet Theoderici et principis Ebroini, quorum bestialis et non humana saevitia maculavit regnum Francorum sanguine procerum et magnatum usque ad secundum Pippini regis annum, quo institutus est a Stephano papa rex Francorum, sicut et praedecessor ejus Zacharias constituerat, qui fuit annus ab inc. Dom. 754. Tunc primum discussa caligine horribilis turbinis, nova lux oriri visa est Galliarum populis, et plebes, quae carebant pastore, suum quaeque certatim rapere; quo anno inthronizatus est hic beatus auctoritate Stephani papae et Pippini principis laude. Dum ergo referat cronica, quid fuerit a [Col. 0158B] tempore Pippini qui Ansegiso ortus Karolum Tuditem genuit, usque ad Karoli tempora, teneamus annum ab inc. Dom. 712, quo beatus hic natus est indictione 13, et sic computando ascendentes habebimus ipsos annos, quibus Pippinus supervixit, annos etiam 27, quibus Karolus optinuit principatum post patrem, sex etiam quibus filii ejus Karlomannus et Pippinus post eum dominati sunt communiter, quatuor quoque quibus ante unctionem solus principatum optinuit, ipsum etiam annum, quo in regem elevatus est, et sic summam numeri colligentes inveniemus quod 45 aetatis suae anno consecratus sit electione superna, eo scilicet anno, quo Pippinus rex constitutus a papa est. Hinc iterum enumeratis a. 15 quibus postea Pippinus solus regnavit, [Col. 0158C] et 8 annis regni Karoli, quia in nono hic beatus hominem exuit, cum obsideret Karolus Tharovisam Italiae urbem, inveniemus quod 54 pontificatus sui anno per [237 1Kb] perituris celestia et aeterna commutans, in proximo episcopii fundo, qui dicitur Novavilla, ad Dominum migraverit, 4 Nonas Octobris, aetatis suae a. 68, indictione 15, epacta 28, anno pontificatus Adriani papae [(61) 1Kb] sexto, ab inc. Dom. a. 777, Constantini et Irenes temporibus, anno regni eorum sexto, uno ante septimam synodum anno. Ergo felix Madelvei ortus, felicior vitae cursus, felicissimus fuit occasus, praestante Jesu Christi gratia cui est honor et gloria in seculorum secula. Amen.

(Fol. 60'.) (Chron. Div.) Anno igitur ab inc. [Col. 0158D] Dom. 754, Pippinus rex intravit Langobardiam, et Stephanus papa reversus est Romam. Anno quoque ab inc. Dom. 760 perrexit Wasconiam, et anno sequenti cum filiis Karlo et Karlomanno Aquitaniam et Bituricas cepit. Anno 762, iterum ivit Aquitaniam et conquisivit Lemovicas civitatem. Cumque septima vice illo iret per Viennam transitus, Berterico ex famulis ecclesiae episcopatum Viennensem dedit. Post haec anno ab inc. Dom. 768 obiit 8 Kal. Octobris, et eodem anno, die videlicet sequenti, uncti sunt in [Col. 0159A] reges Karlus et Karlomannus. Franci ita diviserunt, ut Karolus partem, quam pater Pippinus tenuerat, obtineret, Karlomannus vero partem, quam proavus eorum Karlomannus habuerat, susciperet.

(Fol. 59'.) Anno ab inc. Dom. 755, indictione 8, post Gayroinum episcopum, qui in expeditione imperatoris obiit, domnus Manasses ordinatur abbas in Flaviniaco dono imperatoris Pippini. Hic corpus beati Prejecti martyris a Volovico delatum aecclesiae suae intulit 8 Idus Novembris. Hic etiam cellam primus Corbiniaci instituere volens ab imperatore Karolomanno obtinuit, nec tamen fecit. Obiit a. 787, Non. Novembris, 33 anno suae ordinationis. (Fol. 60'.) Successit Adalbertus. Karolus Magnus contulit Deo et sancto Petro sanctoque Prejecto et abbati [Col. 0159B] Manassae, ut nullus hominum Flaviniacensis aecclesiae in omni regno suo teloneum daret in civitatibus, mercatis, vicis, villis, pontibus, portibus, non de rodatico, barganatico, pulveratico, mutatico, rivatico [238 1Kb] , salutatico, laudatico, tranatico [239 1Kb] et de hoc quod homines ad dorsa portare solent, quidquid ad jus fisci pertinebat indulsit, et de omnibus terris monachorum in toto imperio suo teloneum omne eis concessit 5 Non. Maii a. 7 regni sui [(62) 1Kb] .

(Chron. Div.) Karlomannus igitur post administratum communiter quadriennio regnum discessit a. 771, pridie Kal. Decembris; Carolus solus regnum optinuit. Anno regni sui secundo, dum adhuc frater viveret, bellum Aquitanicum a patre inchoatum, sed [Col. 0159C] nondum finitum, tanta felicitate consummavit, ut omnem et Aquitaniam et Wasconiam sibi retineret et sibi subjiceret. Igitur post Stephanum [240 1Kb] Paulus sedit Romae annis 10, die 1, obiit anno Dom. inc. 767; post quem Stephanus annis 3, mensibus 10, diebus 28. (Gesta pont. Rom.) Cui succedens Adrianus, sub quo habita est a quinque patriarchis apud Nicaeam synodus 350 Patrum temporibus Constantini et Hyrenae matris anno imperii eorum septimo, regni Karoli Magni decimo, ab inc. Dom. 778, sedit annis 24, mensibus 3, diebus 17. Obiit anno Dom. inc. 796, et successit Leo.

(Chron. Div.) Compositis itaque Karolus rebus in Aquitania, et socio jam defuncto, precibus Adriani pontificis Romani bellum contra Langobardos cepit. [Col. 0159D] Anno 772 Karolus intravit Italiam, et suscepit bellum quod a patre suo, Stephano papa supplicante, fuerat susceptum. Quidam autem de primoribus Francorum adeo voluntati ejus renisi sunt, ut se regem deserturos et domum reversuros libere pronunciarent. Coeptum tamen est. Karolus igitur Desiderium Langobardorum regem paucorum dierum obsidione compulit, et obsides dare, et erepta Romanis restituere, atque ut non repeterentur sacramento firmare. Papia autem tradita est anno ab inc. 774, septimo [Col. 0160A] anno regni Karoli. Finis igitur belli fuit subacta Italia, et Desiderius perpetuo exilio deputatus in Francia, filius ejus Adalgisus pulsus Italia, et res a Langobardis ereptae Adriano papae restitutae. Karolus ergo Langobardia subjecta et sacramento firmata cum praefecisset omni Italiae Pippinum filium suum anno ipso, qui erat, ut dictum est, ab inc. Dom. 776, repetivit bellum contra Saxones rebellantes.

(Ann. Petav.) (BERT. c. 14.) Anno ab inc. Dom. 776, qui erat regni Karoli 9, obiit Madelveus episcopus, et cum obsideret exercitus Karoli in Tharavisa Italiae civitate Stabilinum socerum Chrotgaudi, qui contra Karolum rebellaverat, et propter hoc Karolo Italiam ingresso in bello occisus erat: erat in [Col. 0160B] eadem civitate Petrus vir Italicus, a quo tradita est civitas, et ob hoc Virdunensi episcopatu honoratus est. (Fol. 61.) Quo in tempore praeerat ecclesiae sancti Vitoni abbatis nomine et officio Fretmodo diaconus et abbas, qui post sanctum Madelveum locum ipsum regendum susceperat. Temporibus ipsius Fretmodi, hoc est 14 anno regni Karoli qui erat ab incarnatione Domini a. 781, dedit quidam vir nobilis Becco canonicus sancto et famulantibus ejus pro anima sua et pro anima Amlingi germani sui in ipso cymiterio sepulti res proprietatis suae quas habebat in pago Virdunensi, loco qui dicitur Gailanae curtis super fluvium Agira, id est ecclesiam in honore sancti Christophori, cum omnibus quae ad ipsam villam [Col. 0160C] pertinere videbantur, sicut in charta continetur. Postmodum interventu [241 1Kb] Petri episcopi idem Fretmodo fecit praestarium de Raherei curte et ad eam pertinentibus cuidam Bettoni abbati, qui . . . . sancto Petro et sancto Vitono, qui et i . . . . . Garani curtem cum appendiciis, et post mortem ejus melioratas curias illas sanctus possedit V . . . dinus.

[BERT. 13.] Tunc fuit episcopatus Virdunensis per 12 annos vacuus, sed quidam servus Dei Amalbertus nomine, juxta morem temporis illius factus corepiscopus, regebat ipsam aecclesiam, et in quodam oratorio sub honore omnium apostolorum quasi solitariam vitam ducebat. Et tunc perdidit ipsa aecclesia quaedam, quae sibi collata aliquando possederat, et hoc in tempore Karoli Magni. (Ib., 14.) Licet enim [Col. 0160D] Petrus praefatus vir Italicus pro traditione Tharovisae de ipso episcopatu fuisset ab eo honoratus, quia tamen semper suspecti sunt traditores, in episcopatu per tempus praescriptum receptus non est. Tamen ne verbum regis esset inane et vacuum, post praescriptum annorum spacium concessum est illi civitatem ingredi et episcopatu potiri anno ab inc Dom. 788 [242 1Kb] , fuitque per 25 annos (Ib.) et passus est multa adversa. Certe etiam infidelitatem imperatoris objecerunt illi, et ob id per 12 annos [Col. 0161A] non fuit ausus imperatorem videre. Sed postea a filiis ecclesiae ipsius coram principe recte purgatus adiit illius praesentiam, et in diebus ejus ecclesia sibi non solum non adquisivit, sed et perdidit plurima. Difficile enim est, ut bono terminentur exitu, quae malis sunt inchoata principiis. Probat hec ruina sua Virdunensis civitas, quae turrium murorumque [243 1Kb] solidissimo ambitu, utpote lapide, plumbo ferroque conserto munita, unde et nomen sortita est, ut vocaretur urbs Clavorum, pro tuenda Italici hujus instabilitate et experta infidelitate a Carolo destructa, nunc ingentis tantum i . . . . . [244 1Kb] praefert indicia et vix aliqua antiquae illius firmitatis retinet . . . [245 1Kb] , edocens omnes suo tali infortunio, quae Dei sunt a Deo esse quaerenda. Sensit etiam rex insensibilis [Col. 0161B] perniciem tanti infortunii, ut non minor hic nisi quia praemeditatus accederet hostis, quam dudum Vandalica pestis. Et merito; nam ab ipsis fidei rudimentis usque ad tempus illud semper in Dei nomine pontificis valuit electio cleri et populi, et si in quibusdam principes leguntur favorem et consensum praestitisse, nusquam tamen feruntur electionem vetuisse pontificis ordinandi, aut factam inmutasse. Sepultus est in ecclesia Sanctae Mariae ante altare sancti Petri. A vastatione autem urbis Virdunicae, quae facta est a Vandalis usque ad desolationem ejus factam sub Karolo colliguntur anni fere 380. De quadris autem lapidibus dirutae civitatis Aquisgrani capella exstructa est.

[BERT. 15.] Post cujus mortem elegerunt sibi clerus [Col. 0161C] et populus episcopum de regis palatio anno 815 Austrannum, cantorem ipsius, virum strenuum, cujus industria Bracenses negociatores ejusdem ecclesiae ditioni redacti sunt. Et hic superfuit annos 5. Requievit autem anno ab inc. Dom. 819, et sepultus in basilica sancti Petri apostoli cum praedecessoribus suis.

(Chron. Div.) Susceptum ergo bellum a Karolo contra Saxones per 33 annos majore dampno Saxonum quam Francorum gestum est. Videntes Saxones quod resistere non poterant, pacem petentes, baptizata est multitudo eorum. Anno ergo ab inc. Dom. 780 venit Karolus in Saxoniam in loco qui vocatur Patrisbronna, et ibi habuit placitum magnum, et ibi convenerunt Saxones ad baptismum, ditione [Col. 0161D] a rege posita, ut Franci et Saxones unus essent populus. Duobus itaque praeliis ita contriti sunt Saxones, ut ulterius neque regem provocarent, neque venienti resistere auderent. Plures tamen nobiles eo bello consumpti sunt.

Anno 788 Hispaniam aggressus sibi subdidit, et Britanniam. Per quadraginta enim et septem annos, quibus regnavit, ita ampliavit Francorum regnum, [Col. 0162A] ut cum esset antea magnum et forte, duplum illi addiderit. Colebat prae omnibus sacris locis aecclesiam sancti Petri apud Romam, cui etiam multa contulit in auro et argento. Ad hoc semper laboravit, ut urbs Romana suo labore veteri polleret auctoritate; quam cum tanto amore diligeret, quater tantum in omni tempore regiminis sui illo ivit. [EINH. Vita K.] Nunciato sibi Adriani Romani pontificis obitu ita flevit, ac si fratrem karissimum amisisset.

(Fol. 60*) Domnus Manasses corpus sancti Prejecti martyris a Volovico delatum Flaviniacensi intulit aecclesiae, quam in honore sancti Petri et ejusdem martyris fundaverat. Exceptio ejus VIII Idus Novembris celebratur. Hic obtinuit apud Karlomannum [(63) 1Kb] , ut in Corbiniaco villa cenobiolum construeret. (Series [Col. 0162B] abb. Flav.) Obiit 33 anno ordinationis suae Non. Novembris; cui successit Adalbertus vir venerandus anno 21 Karoli, et 5 anno ordinationis suae decessit, et ei successit Zacho, et quarto anno moritur; et huic Alchuinus succedens 7 anno obiit, et sic 35 anno imperii Karoli domnus Apollinaris ordinatur abbas dono imperatoris. Hic etiam abbatiam Divionensem et Reomensem rexit, et ecclesias easdem possessionibus auxit, sanctorum reliquiis honestavit, praecipue tamen Flaviniacensem provexit et auxit. Obiit pridie Kal. Aprilis a. 12 imperii Ludovici. Interfuit concilio Aquisgrani habito 4 anno Ludovici ejusdem, et post 2 annos successit Vigilius abbas, a. 14 Ludovici. [ADO.] Viennensem tunc temporis ecclesiam Ursus, Lugdunensem [Col. 0162C] Ado regebat. Post Adonem Hilduinus nepos ejus Lugdunensem ecclesiam paululum non episcopus tenuit, et abscedens Lirinis monachus factus est. Post quem Lugdunensem aecclesiam Laidradus suscepit honori rei publicae utilis; Viennensem vero Vulferi Bavarius rexit a. 11, cui successit Bernardus. Laidradus vero in initio imperii Ludovici imperatoris Suessionense monasterium petiit, et in loco ejus Agobardus substituitur ejusdem ecclesiae corepiscopus, consentiente imperatore et omni Gallicanorum episcoporum synodo. Quod quidam defendere volentes, dixerunt eum a tribus episcopis in sede Lugdunensi jubente Laidrado fuisse ordinatum. Hic igitur Agobardus et Bernardus Viennensis apud Ludovicum accusati, desertis ecclesiis, in Italiam ad [Col. 0162D] Clotharium se contulerunt; sed agentibus piis imperatoribus, uterque sedem suam recepit. Et post paucos annos Agobardus apud Sanctonas in expeditione regia defungitur. Bernardus quoque obiit, et Agylmarus substituitur. Amolo quoque Lugdunensem episcopatum suscepit, cujus auctoritas et amor Karoli erga eum multum valuit sancto papae Leoni, ut ipse hoc testatur in epistola ad eum missa.

[Col. 0163A] (Fol. 61.) (Gesta p. R.; Chron. Div.) Successerat post Adrianum in pontificatu Romano Leo anno ab incarnatione Domini 796, qui sedit in eadem sede annis 22, mensibus 5, diebus 15. Hunc Romani letania majore captum multis affectum injuriis, erutis oculis, lingua amputata, anno Dom. incarn. 799 fidem regis implorare compulerunt. [ADO.] Missus enim in custodia, per murum noctu aufugit ad ecclesiam sancti Petri; inde a Francis Spoletum deductus, ac demum ad Palabronnam honorifice a rege susceptus, et cum honore Romam est remissus. (Chron. Div.) Hec fuit causa ultimi adventus Karoli Romam ad reparandum aecclesiae statum, ubi totum hiemis tempus exegit, quo in tempore imperatoris et augusti nomen assumpsit a. 799, ind. 8, quod primis multum [Col. 0163B] quidem aversatus est. [ADO.] Tum habita questione de eis, qui Leonem papam ita inhoneste tractaverant, et deponendo contumeliaverant, ut reos majestatis capite plectendos jussit. Pro quibus pius pontifex intercessit, et rex eis vitam et membra perdonavit; in exilium tamen sunt missi.

Anno ab inc. Dom. 803, imperator legationem Romam misit de inquirenda veritate, si, ut ferebatur, sanguis Christi in Mantua fuisset inventus. Qua de causa Leo in Franciam venit, quem imperator Remorum civitate susceptum, natalem Domini cum eo celebrem duxit, et donatum maximis muneribus per Bavariam ire volentem deduci fecit usque Ravennam.

[ADO.] Anno ab inc. Dom. 806 delata sunt corpora [Col. 0163C] et ossa sancti Cipriani a Carthagine cum reliquiis Scillitanorum martyrum, Sperati et sociorum ejus, et Lugduni in ecclesia sancti Johannis Baptistae posita.

(EINH. Ann.) Anno ab inc. Dom. 810 Pippinus Italiae rex defungitur, in cujus regno Karolus filium ejus Bernardum nepotem suum substituit, et regem appellari constituit.

Anno ab inc. Dom. 813 quidam de primoribus Romanorum conspiraverunt in interitum Leonis papae, qui comprehensi jussu illius interfecti sunt. Exacto vero papatus sui anno 21o cum graviter aegrotaret, Romani collecta manu omnia praedia, quae in singulis civitatum territoriis noviter construxerat, [Col. 0163D] primo diripiunt, deinde concremant. Quos prohibuit ab incepto Bernardus Italiae rex, et eodem anno obiit papa Leo.

(Chron. Div.) Extremo vitae suae tempore congregatis omnium Francorum primoribus, Hludovicum filium suum consortem regni et imperialis nominis fecit heredem, imposito capiti ejus diademate. [BERT]. Quo in tempore Herilandus suscepit Virdunensem episcopatum, vir multum simplex et ultra modum infirmus; et hic expletis in episcopatu annis 7, obiit Aquis, et relatus inde, sepultus est juxta Anstrannum in basilica sancti Vitoni. (Chron. Div.) Karolus [Col. 0164A] quoque decessit anno ab inc. Dom. 815, etatis suae a. 72, regni 47, 5 Kal. Februarii, et est sepultus Aquisgrani palatio in aecclesia, quam ipse aedificaverat. Successit Ludovicus cognomento Pius, et per annos 25 magno moderamine rexit imperium, et hostibus fortiter resistens potenter eos terruit.

[EINH. Ann.] Anno 816 obiit Leo papa, et succedens Stephanus sequenti anno obiit, cui successit Paschalis.

Anno 817 Ludovicus concilium habuit de abbatibus et monachis, ubi interfuit Apollinaris abba Flaviniacensis, et obiit 826.

(Ep. Hincm.) Anno ipsius domni Ludovici 8, ab incarn. Dom. 823, natus est ei filius Karolus in Franconofurth palatio novo, et ibi ordinatus est pridie [Col. 0164B] Idus Junii Drogo Karoli Magni filius, et datus est ei episcopatus Metensis, et Humberto praecentori palatii episcopium Meldense traditum est. Qui invenit in ipsa aecclesia quaterniunculos de vita sancti Sanctini, sed valde contritos. Eodem anno in territorio Tullensi, villa Commarciaco, puella sabbato sancto post acceptam communionem jejunare coepit, et tres annos absque omnis cibi et potus perceptione permanens, a. 826 iterum manducare coepit. (Chron. Div.) Habuit Ludovicus et alios tres filios, Lotharium, Ludovicum et Pippinum, et ex alia uxore juniorem, quem diximus Carolum.

[EINH. Ann.] Anno 824 Paschalis papa obiit, et Eugenius successit, et tribus annis administrato pontificatu Romano, Valentino sedem reliquit, qui [Col. 0164C] eodem mense obiit, et Gregorius IV successit. (Gesta p. R.) Sedit a. 19. (A. Fuld. 833, 834.) Hujus tempore, ut in Gestis Francorum legitur, Ludovicus in Elisatiam profectus occurrentibus ibi filiis suis cum praefato Gregorio Romano pontifice, judicio episcoporum nomen deposuit et ad penitentiam agendam aliquanto tempore privatus et inclusus victitavit.

[ADO.] Anno 828 cum omnis potestas Francorum Pii Ludovici studio vacaret otio, quidam tantam boni spem [246 1Kb] non ferentes, uxorem imperatoris ab ejus latere in Aquitaniam sub custodia dirigunt. A rege quoque universus populus deficiens ad filios ejus se transtulit: ipse custodiae traditus est, uxor ejus itidem custodiae mancipata est; sed nutu Dei [Col. 0164D] post tot [247 1Kb] adversa prospera succedunt, populi ad penitentiam [248 1Kb] convertuntur, ipsum in pristino gradu revocantes sublimant, filii nunciis missis veniam flagitant, matrem reducunt. [REGINO.] Clothario jam imperatori ut extra [249 1Kb] Italiam nisi patre jubente non procederet [250 1Kb] principes imperant. Quod divina [251 1Kb] pietate et gratia factum est quia ipse [252 1Kb] imperator in sequentibus judicio episcoporum ad penitenciam reconciliatus est. Fuit autem hec dejectio [253 1Kb] maxima ex parte facta pro multimoda fornicatione Judith uxoris ejus.

[BERT.] Anno 839 Lotharius relicta Francia Italiam [Col. 0165A] petit. Ebbo Remorum archiepiscopus deponitur, et multi alii exilio dampnantur, quia in dejectionem imperatoris conspiraverant. Defuncto autem Herilando antistite, abiit pars cleri et plebis Virdunicae ad Hludovicum imperatorem anno Dom. inc. 827, et petierunt sibi dari domnum Hildinum de Alemannia, virum bonum et sanctum, qui in episcopatu suo multas aecclesias construxit, et multa bona operatus est. (Chron. Div.) Ludovicus igitur regnum suum inter filios suos dividens, Lothario qui erat major natu tradidit imperium et regnum Italiae, et partem Franciae quam Mosa et Renus inter se dividunt, et partem Burgundiae; Ludovico tradidit Bawariam, Saxoniam, et regna quae Karolus subegerat; Pippino Aquitaniam, Wasconiam et [Col. 0165B] terram sibi subjectam usque in Hispaniam; Karolus minimus natu, qui Calvus est dictus, adeptus est Franciam, Burgundiam, Neustriam. Unde indignati sunt fratres, quia nolebant eum sibi aequari, vel quia melior pars regni ei collata fuisset. (Fol. 62.) Unde post patris obitum grave inter eos ortum est bellum, et tamen statuta patris immutari non valuerunt. Ad extremum etiam Aquitaniam Karolus optinuit. Pippino enim ante patrem defuncto, filius Pippinus remansit, qui quia ad regnum gubernandum minus fuit utilis, ad Karolum se principes contulerunt, et regnavit Karolus Calvus annis . . . Anno Domini 839 corpus sancti Bartholomei Beneventum delatum est. Obiit Apollinaris abbas Flaviniacensis pridie Kalend. Aprilis, duodecimo anno [Col. 0165C] Ludovici, et post duos annos Vigilius successit annis 14, et post eum Arewaldus subrogatus est anno 25 ipsius Ludovici.

Obiit autem Ludovicus 12 Kalend. Julii anno ab inc. Dom. 840, [ADO.] imperii sui anno 25. Corpus ejus a Drogone fratre Mettim delatum et in ecclesia sancti Arnulfi positum est. Successit Lotharius in regno.

[REGINO.] Anno ab inc. Dom. 841 fuit apud Fontanidum bellum gravissimum inter fratres filios Ludovici, et non sine magno suorum dispendio Karolus et Ludovicus vicerunt. (Ann. Lugd.) Eodem anno Agobardus Lugdunensis episcopus obiit; et illud memorabile opus, quod stetit a tempore Trajani [Col. 0165D] imperatoris et Forum vetus appellabatur, Lugduni corruit. (Chron. Div.) Dum ergo quisque sibi consulit, et ne alter sibi praeferatur cavet, unitum Francorum regnum foeda sectione sciderunt, et exteris nationibus occasionem rebellandi contulerunt. Ingruentibus enim Normannis, Danis et Britonibus, fiunt christianorum strages, depraedationes, vastationes, incensiones. Hac de causa pacificantur inter se reges, et quia armis non possunt, pecuniis se redimunt. (Ann. Prud.) Eodem anno, qui erat ab inc. [Col. 0166A] Dom. 842 [254 1Kb] , Normanni, id est aquilonares populi, vastaverunt Rotomagum, anno 1 Lotharii et Karoli.

(Gesta p. R.) Anno 844 mortuo Gregorio Sergius papa succedit, et 3 annos administrato sacerdotio Leoni IV dereliquit, et post annos. . . . successit Benedictus III annis 2, et Nicolaus I. Qui exactis in sacerdotio 10 annis Adriano cathedram reliquit anno ab inc. Dom. 868.

(Chron. Div.) Lotharius igitur major natu optinens imperium, contentus fuit ea parte regni quam supra diximus, cum urbe Roma et Italia. Indictio 15 fuit annus Lotharii imperatoris in Italia 33, in Francia 13. [ADO.] Habuit filium Ludovicum qui in vita patris Romae a Sergio papa coronatus et imperator [Col. 0166B] appellatus est. [BERT.] Regebat tunc Virdunensem aecclesiam praefatus domnus Hildinus episcopus, vir per omnia laudabilis. Sed hic post bellum in Fontanido actum magno odio habitus a Lothario imperatore, anno ab inc. Dom. 851 obiit in ista civitate cum magno dolore et tristitia Idus Januarii, exactis in episcopatu 24 annis, et sepultus in cripta sancti Vitoni. Post cujus excessum ordinatus est in ipsa aecclesia donnus Hatto, et pro praedicto imperatoris odio invenit tunicam sanctae Mariae per multa scissam et disruptam, id est res praefatae aecclesiae nimium subtractas et alienatas. Pro quarum alienatione et suorum afflictione toto nisu erexit se contra inimicos aecclesiae, donec miserante Deo ad pristinum statum omnia reduceret et redintegraret. [Col. 0166C] Insuper etiam optinuit apud Lotharium juniorem regem villas et praedia quamplurima, ut demonstrat cartarum notitia. Erat enim intentio ejus et labor nimius, ut aecclesia sibi commissa exaltaretur et pace frueretur. Quod et fecit diebus vitae Lotharii junioris. Hic accepit partem reliquiarum sanctorum confessorum pariterque pontificum Mauri, Salvini, Aratoris, quorum corpora sancto Agerico revelata, et ab eodem fuerant honorabiliter et sanctissime ordinata in eadem aecclesia ubi primo fuerant tumulata, sancti Petri apostoli nomine consecrata, sed a domno Hildino in nova sancti Medardi aecclesia erant translata, et reposuit in monasterio quod Theolegium dicitur, aecclesiae suae subjectum. [Col. 0166D] Brachium vero sancti Mauri in aecclesia quam ipse in castello novo, quod nunc Hattonis castrum ab auctoris nomine vocatur [(64) 1Kb] , construxerat, sub altari recondidit ad salutem et praesidium posterorum. (Fol. 62'.) Lothario ergo juniore rege filio Lotharii diem obeunte anno ab inc. Dom. 874 in mense Augusto, etiam iste obiit Kalend. Januarii, et est sepultus in basilica sancti Vitoni, in cripta juxta corpus domni Hildini episcopi, exactis in episcopatu 23 annis. [BERT. 18.] Ipse etiam inchoavit novam [Col. 0167A] ecclesiam sanctae Mariae, et magna ex parte construxit.

Eo tempore praesidebat Metensi aecclesiae Adventius pontifex, Virdunensi Hatto, Lugdunensi Remigius. Hic Adoni Viennensi episcopo, Romanae ecclesiae vicario, et Nicholao papae pro eisdem episcopis Treverensi et Coloniensi [(65) 1Kb] depositis litteras misit. Clerus quoque Coloniensis eidem itidem misit litteras; quae habentur in catalogo. Sed cum a multis perlaboraretur diverso modo tum timore regis tum amore illorum, nullatenus persuaderi papa potuit, ut restaurarentur. Defuncto autem beato Nicholao cum imperante Ludovico successisset Adrianus, et litteras misisset Galliarum episcopis, ut non alios ordinarent episcopos nisi quibus praefatus [Col. 0167B] imperator episcopatum concederet, et ordinari mandaret, non consenserunt venerabiles episcopi, sed pariter congregati litteris factis communiter suggesserunt papae, se decreta sanctorum patrum fideliter observare velle et secundum scita canonum episcopos consecraturos; quarum textus in cathalogo sacrarum scripturarum habetur. (Fol. 62b.) Scripsit et aliam epistolam Gerardo duci et Rofrido comiti et omnibus Galliarum comitibus, ut nullius hominis favore vel gratia permitterent alios viros ecclesiastici ordinis in episcopiis totius Galliae et Burgundiae consecrare episcopos, nisi quos Ludovicus imperator juberet, cui satis luculenter et honeste obviaverunt praefati venerabiles Galliarum episcopi, litteras illas per verba singula discutientes, [Col. 0167C] et quod sanctorum patrum decretis consona non essent humiliter suggerentes, inque hujus responsionis extremitate epistolam papae Nicholai praedecessoris sui interserentes, quam ad quendam episcopum Galliae misit, inter cetera de ordinibus sacris pie et lucidissime exprimens in haec verba: Illud autem, frater karissime, ridiculosum sonuit, quod apicum tuorum gerulum nobis commendans, hunc presbyterum esse Gerardi illustris comitis perhibuisti. Verum quid hoc scribens prudentia tua dicere voluerit, vel quid super hujuscemodi verbo intellexeris, fateor, nos ignoramus. Numquid Gerardus comes illum presbiterum consecravit? Numquid de ipsius est diocesi? Ubi hoc legisti? Ubi hoc didicisti? Nisi quia presbiteri non specialiter ecclesiae civitatis aut [Col. 0167D] ecclesiae possessionis, aut martirii aut monasterii secundum sacras Scripturas ordinantur, set in domibus laicorum constituuntur, et cum secularibus adeo conversantur, ut jam non Dei nec ecclesiae cujuslibet, sed illius comitis et illius ducis esse dicantur; ita ut impletum sit quod per prophetam dicitur: Â»Et erit sicut populus, sic sacerdos (Ose. IV, 9).Â« Quod fortasse unum est eorum. Quae cum in nomine Domini convenerimus [Col. 0168A] unanimiter in id ipsum, oportebit decentius emendari et tamquam venenatum elleborum amputari, Et post pauca hoc addiderunt: Quid putamus, si beatissimus papa Nicolaus in diebus suis audisset, et in litteris quasi ab apostolica sede confictis, quod layci comites non permitterent in civitatibus episcopos ordinari, nisi quos secularis potestas e latere suo misisset. Quid inde scriberet? Quo dolore moveretur? Quosve gemitus daret, cum perspiceret sacratissimum ordinem tam illicite tractari et ad tantum nefas prosilire quemquam ausum, ut de sede apostolica tam inconvenientia et extra usum aecclesiasticum omnino scriberet. Tales tunc in Gallia erant episcopi.

[REGINO.] Anno ab inc Dom. 855 Lotharius divisit imperium filiis suis, Ludovico Italiam, quem [Col. 0168B] et imperatorem appellavit; Lothario regnum quod suo nomine vocabatur, et Carolo regnum Provinciae, atque dispositis regni negotiis, in monasterio quod Prumia dicitur monachus factus, diem clausit ultimum ipso anno 3 Kal. Octobris.

Anno 856 indict. 4 Lotharius Teutbergam duxit uxorem.

Anno 858 Karolus rex Provinciae moritur, et de regno ejus inter Lotharium et patruum ejus Karolum filium Ludovici facta est contentio, et Lotharius Hucberto ducatum dedit inter Jurum et montem Jovis, quia sororem ejus habebat.

(Fol. 62.) Anno ab inc. Dom. 860 Britones Franciam invadunt, contra quos Carolus pugnavit, et Brittanniam intrans, turpiter victus aufugit.

[Col. 0168C] Anno ab inc. Dom. 862 rex Brittonum nutu Dei percussus est, et anno sequenti Brittones ei subduntur.

Anno ab inc. Dom. 866 Rollo Normanniam intravit, et postmodum baptizatus Robertus in baptismate dictus est.

(Fol. 62'.) Anno 868, ind. 1, Lotharii regis tempore facta est in terra Francorum et Galliae et Burgundiae fames valida, et mortalitas hominum, et pestis animalium (cf. An. S. Columbae). Quae sic justo Dei judicio in populum desevit, ut multi patriam deserere et ad terras alias cogerentur demigrare, adeo ut multae urbes Franciae raro incolerentur habitatore.

(Fol. 62b.) Anno ab inc. Dom. 864 translatum est [Col. 0168D] corpus sanctae Reginae virginis et martiris de Alesia civitate apud Flaviniacum castrum seu cenobium, praesidente loco eidem, cujus erat juris civitas praefata, Aigilo abbate, postmodum Senonum archiepiscopo; regnante Carolo Calvo. Hic est Aigil abbas Flaviniacensis, qui cellam Corbiniaci instituit, et duodecim ibidem monachos posuit [(66) 1Kb] , annis ex quo Flaviniacensis aecclesia ipsum Corbiniacum [Col. 0169A] optinuit ducentis quinquaginta octo. (fol. 62b.) Post Vigilium a. 839, ind. 2, Adrevaldus successit, et Marianus a. 1 Caroli viguit. Vulfaldus in a. 8, Warinus comes [(67) 1Kb] et sub eo Sarulsus decanus in a. 10, Gotserus in a. 15 obierunt; Hugo successit. Sanctus Ezgil in a. 24, ind. 11 a. 857 transtulit corpus sanctae Reginae. Geylo successit in a. 26 ab inc. Dom. 866 in episcopatum Linguonensem promotus, et ei Sigardus a. 870, 30 Karoli successit; inde Wilfridus Ludovici II imperatoris sororius a. 880 [(68) 1Kb] ind. 13, anno Karlomanni principis secundo consecrationem ecclesiae Flaviniacensis a Johanne papa et 18 episcopis facere optinuit, et in anno eodem 880, ind. 13, cartam inter abbatem et vasallos ejus et monacos fecit [(69) 1Kb] . Adalgarius abbatiam [Col. 0169B] a Carolo Simplice [(70) 1Kb] optinuit, et quia res ecclesiae pervasit, Romam evocatus, Trenorcii obiit a 893 [(71) 1Kb] . Est etiam Walo episcopus a Silvestro papa excommunicatus propter invasionem ejusdem ecclesiae, sicut in litteris Aquini ante Walonem electi episcopi invenitur. Anno 856, Adalgarius episcopus fit: praefuit a. 33, [REGINO.] In quo spatio imperium per multos divisum et scissum est. Boso regnum Provinciae, Wido imperium, Odo Franciae regnum sub Carolo Simplice, Rodulfus Jurense, Carolus junior imperium. Anno translationis sanctae Reginae primo obiit Salocho Dolensis episcopus Flaviniacensis monachus, cujus corpus post 200 annos incorruptum repertum est.

(Chron. Div.) Post Lotharium igitur juniorem [Col. 0169C] Karolus frater [(72) 1Kb] ejus cognomento Calvus, rex Franciae imperium adeptus est, sed Ludovicus Italiae rex alter frater monarchiam regni cupiens invadere iterum contra Karolum bellum excitat, et Normannos aliasque gentes contra eum evocat, quas Karolus superat, et fratrem de finibus suis expulsat.

(Leg. I, 534.) Anno 876 concilium habuit Karolus in Ticinensi palatio, cui interfuit Berhardus Virdunensis episcopus. Dampnati et depositi sunt Edatius. . . [Col. 0170A] ricensis, Agelmarus Arvernensis, . . . nius Linguonensis [(73) 1Kb] . Hic dedit privilegium ecclesiae Flaviniacensi. Sub Nicholao I papa habita est cum quinque patriarchis synodus octava 150 patrum apud Constantinopolim, Basilio Magno imperatore petente et praesente.

(Chron. Div.) Imperator ergo Karolus cognomento Calvus anno dom. inc. 877, ind. 11 vita functus est pridie Nonas Octobris, et Hermentrudis regina in finibus Lugdunensium, et sepultus Nantoade in monasterio sanctorum Petri et Pauli; sed monitione angelica translatus Parisius ad Sanctum Dionysium regaliter tumulatur. Successit patri Ludovicus, qui regnavit 4 annis; et ei successit Ludovicus Karoli nepos, vix biennio regio nomine functus. Hic tanta [Col. 0170B] cede Danos perdomuit, ut vix superesset qui renuntiare potuisset. Adriano papae Joannes VIII successit anno Dom. 870. Hic ad Ludovicum venit in Franciam, et cum eo loquutus est. Hic Ludovicus 2 anno regni obiit 882. Karolus, qui Simplex dictus est, in cunis orbatus patre remansit. Ob id Franci anno 888, indict. 6, Odonem, Roberti Andegavorum comitis filium, quia Normanni imminebant, tutorem regni et pueri elegerunt, et licet reluctantem, sub Karolo constituerunt regem. Hic quoad vixit hostes fortiter pressit, et Karolo, postquam adolevit, patienter sua regna restituit, a quo et parte regni donatus est. Remigius Lugdunensis 49 episcopus, et Ado Viennensis miserunt literas praefato papae Johanni pro simonia et quia per manum laicam quilibet [Col. 0170C] indigni ad episcopatum promovebantur, (Cat. pont.) Huic Johanni anno Christi 880 Marinus successit, et Adrianus sedit anno 1. Successit [255 1Kb] et ei Stephanus a. 885, ind. 3. Hic propter temeritatem Frotharii Burdigalensis episcopi litteris missis Aureliano [256 1Kb] Lugdunensi archiepiscopo praecepit ut, sumpto uno vel duobus ex eadem provincia episcopis, ad eandem ecclesiam [257 1Kb] euntes pontificem consecrarent; si ex episcopis provinciae jam dictae neminem [Col. 0171A] possent habere, ipsi fisi sua auctoritate episcopum consecrarent. Stephano successit Formosus qui Silvester II. Hic Augrimum [258 1Kb] Linguonensem restauravit, qui defuncto Aureliano [259 1Kb] Lugdunensi in loco ejus substitutus. Formosus vices suas Barnoino Viennensi commisit [260 1Kb] , qui fuit frater Bosonis regis. (Ser. abb. Fl.) Formosus papa Walonem Eduensem episcopatum sibi vendicantem excommunicavit, quoniam ordinator archiepiscopus Lugdunensis a Stephano papa depositus, set a Formoso restauratus, suum non haberet pallium nec restitutam sibi dignitatem; qui posset episcopum consecrare? et cum contradiceret consecrationem Teutboldus episcopus ex parte papae. Excommunicatus est autem propter ecclesiam sancti Petri Flaviniacensis [Col. 0171B] quam invaserat. Excommunicatus est et Richardus dux, et Manasses et Ingelbertus pro invasione aecclesiarum et maxime Eduensium usque ad satisfactionem. Invenitur hoc in litteris Aquini ante Walonem petiti et electi Eduensis episcopi. Et Tedaldus 16 Kal. Septembris dom. inc. 856 anno, ind. 4; cui successit Isaac 880 ind. 13; et ei Geylo successit de abbatia Flaviniacensi promotus in episcopum Linguonensem anno dom. inc. 880 ind 13 [261 1Kb] , et ei Teutbaldus [262 1Kb] , et ei Augrimus. Warnerus obiit 908. Anno 879, ind. 12, suscepit regnum Provinciae ad Viennam Boso Idibus Octobris, post. . . lum; cui successit Ludovicus filius ejus 891, adhuc juvenis, auctoritate papae Stephani sub tutoribus Richardo duce et regina.

[Col. 0171C] (Chron. Div.) In partibus igitur Bavariae et Saxoniae et Italiae imperatoris Ludovici Pii filius Ludovicus, et Lotharius Lotharii imperatoris filius tenebant. Post obitum eorum filii ipsius Ludovici regnaverunt. Nam Lotharius junior rex obiit sine filiis. [BERT.] Ludovici igitur tempore anno ab inc. Dom. 875, ind. 8, post excessum domni Hattonis domnus et sanctissimus vir Berhardus acclamatione cleri et populi factus est episcopus Virdunensis, cujus intentio et studium sanctissimum fuit inceptam basilicam ad perfectum usque perducere. Quod et fecit Deo miserante. Signa grandia et honorabilia et minora valde bona ibi esse constituit, pontificalia vestimenta, et ornamenta aecclesiastica quamplurima, et feretrum ubi sunt reliquiae sanctorum aecclesiae [Col. 0171D] suae contulit. Canonicos suos canonice vivere fecit, villanis presbyteris viam justitiae viriliter ostendit, et pueros in divinis et humanis libris per se et per alios cum summa caritate instruxit. Obiit in Theolegio monasterio, ubi et corpus ejus conditum est pridie Kalend. Januarias. (Chron. Div.) Fuit in episcopatu decem annis. Obiit igitur Ludovicus justus et sanctus imperator Lotharii imperatoris senioris filius et frater junioris Lotharii 4 Idus Aprilis anno ab inc. Dom. 878. Karlomannus filius ejus successit, [Col. 0172A] cujus fuere fratres Ludovicus et Karolus; regnavit annis 5; obiit Non. Decembris anno 884, quo anno Normanni Burgundiam invaserunt. [REGINO.] Karolus, cognomento Calvus, obitu fratris audito, Italiam intravit, sed a Karlommanno nepote territus fugit, et eodem anno, ut praediximus, vita decessit. (fol. 63.) Karlomannus obiit Nonis Decembris anno 884, et sequenti Karolus imperator efficitur, et hoc post annum unum defuncto, alius Karolus Simplex imperium assumpsit, qui regnavit 29 annis. Ludovicus autem Karlomanni frater rex Saxonum constitutus, adhuc eodem fratre vivente Bavariam intravit. (Chron. Div.) Anno ab inc. Dom. 881, Non. Aug. pugnavit Ludovicus filius Ludovici regis contra paganos et contrivit [263 1Kb] eos; regnavit autem ann. 3. [Col. 0172B] [REGINO.] His duobus fratribus, Ludovico scilicet et Karlomanno, intra quinquennium defunctis, ad juniorem Karolum rerum summa pervenit, qui consecratus est a Johanne papa imperator. (Chron. Div.) Annus 885, indictione 4, annus fuit imperatoris Karoli in Italia 5, in orientali Francia 4, in Gallia 1. [BERT.] Temporibus igitur Ludovici Germanici regis Dado suscepit episcopatum Virdunicae urbis, anno ab inc. Dom. 885, cum quo optinuit plurima. Quo mortuo Karolus, ut diximus, monarchiam adeptus est. Dado episcopus Virdunensis ante episcopatum praefuit abbatiae sancti Vitoni, quam etiam sumpto episcopatu non omisit; qui adquisivit ecclesiae illi plurima, cujus ecclesiae canonicus Bertharius in ejusdem ecclesiae requiescit cimiterio. [Col. 0172C] Anno inc. verbi 887, Normanni pagani Flaviniacum castrum seu coenobium ingressi, occiderunt monachos cum famulis 8 [264 1Kb] numero, et manserunt dies 14 [265 1Kb] , a 3 Idus Januarii usque 8 Kal. Februarii.

[BERT. praef.] In diebus igitur pontificatus domni Dadonis, cum ejus bono studio et inclita fama per 35 annos multa aecclesiae sibi commissae provenerint prospera, cum 36 anno principalis aecclesia peccatis exigentibus igne consumpta, libri et memoriae sanctorum patrum maxima ex parte eidem essent traditae, Bertharius presbyter, ne sanctorum patrum Virdunensium pontificum sacrosancta memoria et venerabile studium et operatio sancta penitus oblivioni traderetur, quae de sanctis eorum actibus legerat, breviato sermone comprehendit, praesentibus [Col. 0172D] gratum, posteris utile. (Chron. Div.) Karolus ergo Italiae et Saxoniae adeptus imperium, postquam Normannos, qui Parisius 7 annorum obsidione attriverant, sibi subdidit, obiit anno ab inc. Dom. 888, ind. 6, pridie Nonas Octobris, anno imperii sui 4. [REGINO.] Post quem accepit Arnulfus nepos illius regnum anno ab inc. Dom. 888, ind. 6, eodem scilicet anno, filius Karlomanni filii Ludovici imperatoris justi et sancti.

(Chron. Div.) Iterum in Francorum regno Normanni [Col. 0173A] insurgunt, et anno ab inc. Dom. 891, indict. 9, Gallias, Hispanias, Italiam, Franciam et totum christianorum vastant regnum. Civitates Parisius, Belvacus, Carnotis et Meldis et reliquae non secus undique civitates diripiuntur, vastantur et evertuntur, corpora sanctorum infra muros recipiuntur timore hostium. Corpus sancti Benigni, Divionensis ecclesiae patroni, Linguonis fertur. Sanctus Sanctinus Meldis in ecclesia majore positus a Virdunensibus maximo pretio Virduni relatus jam erat superioris fugae [266 1Kb] tempore, a. 866. Normanni Gallias pervagantur, Hispanias, adeunt, Rodanum intrant fluvium, Italiam populantur, et totum christianorum pessundatur regnum. Interea congregati Franciae principes concilium de magnis rebus ineunt, et, [Col. 0173B] ut praediximus, Odonem licet reluctantem sub Carolo constituunt regem. (Ann. Vedast.) Indict. 10, fuit annus primus imperii Widonis augusti, qui per Galonem Linguonensem episcopum constitutus rex, cum audisset Odonem regem factum, cum Berengario rege Italiae multa bella gessit, et victor reveniens imperator creatus est. Eodem anno apud [267 1Kb] Tullum et circa Alpes ultra Jurum Rodulfus rex factus est 92 anno. (Chron. Div.) Anno igitur ab inc. Dom. 893, ind. 11, Odone regnante in Francia, Arnulfo in Italia et Saxonia, Karolus jam juvenis Francorum repetit sceptra, et memoratus Arnulfus imperii invasit monarchiam, Romam cum assensu Formosi papae capiens, a quo in imperatorem promotus [Col. 0173C] est. [REGINO.] Tunc primum a Francorum regibus ad extraneos translatum est imperium, principibus regni parvipendentibus Karolum ob tardum mentis ingenium. (Chron. Div.) Zendebolcus in praesentia patris sui Odonis regis rex ab Arnulfo constitutus, cui Arnulfus regnum Lotharii dedit, et postea filius ejus occiditur, et ipse obiit anno 901. (Ann. Vedast.) Odone ergo anno regni sui 12, ab inc. Dom. 899 defuncto, reciprocate Normanorum et Danorum emergunt fluctus; Ungari ab aquilone Saraceni a meridie et finibus Hispaniae prorumpentes in interitum confligunt Galliae (Chron. Div.). Per omnia sevit gladius, cuncta dantur incendio, sanctorum loca traduntur exterminio. (fol. 63'.) Eo anno Burgundia vastata est a Normannis; quibus [Col. 0173D] occurrens Richardus dux justitiarius bello eos fudit, et retro redire coegit. Iterum apud Carnotum socio Roberto duce, Odonis regis fratre, idem Richardus cum Normannis dimicavit, et immanem eorum multitudinem occidit. Habuit tres filios, Rodulfum, qui fuit rex Francorum, Bosonem, qui Galliae superioris quae Comata dicitur, id est Burgundiae, accepit regnum, tertium Hugonem Capito, qui fuit dux inferioris Burgundiae.

[REGINO.] Anno ab inc. Dom. 904, fuit bellum inter Conradum ducem et Adalbertum, in quo Conradus cecidit, et anno sequenti Adalbertus capite [Col. 0174A] plectitur. (Cat. pont.) Formoso successerunt Bonifacius, Stephanus, Theodorus, Johannes IX.

Anno 910, constructio monasterii Cluniacensis, et 918 obiit Willelmus dux constructor illius.

(Ser. abb. Fl.) Anno 913, Walo Eduensis episcopus obiit, qui praefuit annis 20 sub Carolo Simplice; et Herveus successit.

[FLOD.] Anno 919, cecidit Remis grando mirabilis ovum gallinae superans magnitudine, latitudine medium palmae. Anno sequenti mel in spicis inventum est et flores in arboribus maturis jam frugibus.

Anno ab inc. Dom. 917, Rodulfus rex constitutus est, et 21 regni sui anno ab Ungris id est Sarracenis interfectus est, et Ebbo dux castri Dolensis; [Col. 0174B] et invasit regnum Hugo dux, capiens in vinculis Karolum Rodulfi filium; et regnavit usque ad annum dom. inc. 981.

Eodem etiam anno qui erat ab inc. Dom. 920. obiit Rollo Normannorum princeps, et Willelmus filius ejus successit, qui dolo occisus est anno 943, et Richardus filius ejus successit.

(Chron. Div.) Exorta ergo discordia inter Carolum et regni principes, fiunt lites et bella, rapinae et incendia, et innumera undique seviunt mala. Tandem rex facti penitens principes ad concordiam commovet, pacemque exoptatam cum eis firmat. Richardus igitur, qui ab exequutione justitiae cognomen acceperat, quamdiu vixit, Carolo regi semper [Col. 0174C] fidelis extitit; quo mortuo anno 922, Odone quoque rege defuncto, Kalend Januarii praedictus Robertus frater ejus sperans et cupiens eam partem regni, quam ipse tenuerat, quia ei a Carolo Simplice, qui totius regni erat dominus, non reddebatur, palam invasit tyrannidem, et a quibusdam episcopie diademate regio coronari et sceptro regni insigniri partim blandiciis, partim minis extorsit, sed nequaquam hujus praesumptionis letos exitus habuit.

[REGINO.] Anno ab inc. Dom. 900 Arnulfus imperator obiit, et Ludovicus filius ejus successit. Hic duodecim annis administrato imperio obiit, et Conrado filio Conradi ducis regni sceptra reliquit anno ab inc. Dom. 911. Hic etiam regnavit annis novem, et Heinricus primus successit magnus imperator [Col. 0174D] anno 920. [FLOD.] Eo anno inter Hilduinum episcopum et Richarium abbatem de episcopatu Tungrensi habita est contentio, siquidem rex illum episcopatum Richario dedit, quia Hilduinus, cui illud prius dederat, a se descivit. Herimannus vero Coloniensis archiepiscopus, eligente clero et favente populo, necnon et Gisleberto, quem plurimi Lotharienses relicto Carolo principem ordinaverant, Hilduinum ibi ordinavit episcopum, cum Carolus ipsum episcopatum, etiam Lothariensibus jam ad se reversis cum Gisleberto duce, Richario abbati consentiret, quamobrem utrique Romam profecti sunt. [Col. 0175A] Anno 921, habita est synodus apud Trosleium, cui praesedit Heriveus Remorum archiepiscopus, ubi et Carolus interfuit; qui inde digressus in regnum Lotharii abiit, et facta pactione cum Heinrico principe Transrenensi Laudunum rediit, postmodum vero pacem cum eo firmavit. Normanni fidem Christi susceperunt cogente Roberto comite; hoc etiam anno Richardus justitiarius obiit.

[FLOD.] Anno sequenti regnum Lothariense ob persequutionem Gisleberti et Ottonis rapinis, sacrilegiis, incendiis, etiam tempore quadragesimae, vastatur. Richarius, qui Romam profectus fuerat propter episcopium Tungrense, reversus est ordinatus a Johanne papa IX episcopus, Hilduino ab ipso papa excommunicato. Drogo Tullensis episcopus [Col. 0175B] obiit; Gauzlinus successit, qui etiam ordinatus est 16 Kal. Aprilis. (fol. 64.) Quo etiam anno consecratus in regem Robertus, ut praediximus, palam invasit tyrannidem. Heriveus Remorum archiepiscopus die tertia post consecrationem Roberti obiit sexto Nonas Julii, antequam 22 sui episcopatus expleret annum; cui successit Seulfus tunc archidiaconus. Robertus filium suum Hugonem in regnum Lotharii mittit. Qui acceptis obsidibus a quibusdam Lothariensibus, ad patrem remeavit. Obsederat enim Karolus Capraemortem castrum Gisleberti, ad quod liberandum praedictus Hugo missus est, quo comperto, Karolus obsidionem reliquit.

Anno inc. Dom. 922, apud Cameracum visi sunt tres soles in celo quasi apparere, vel sol tres orbes [Col. 0175C] a se invicem distantes habere, duo quoque spicula et duo stipites visi sunt sibi propinquantes donec sunt cooperti; et terremotus factus.

(Cat. pont.) Johanni VIIII papae successerunt Benedictus, Leo, Christoforus, Sergius, Anastasius, Lando, Johannes X.

[FLOD.] Anno ab inc. Dom. 923, indictione 11, Robertus profectus in regnum Lothariense cum Heinrico pactum iniit, et datis utrimque muneribus discessum est; ubi etiam quidam Lothariensium obsides Roberto dederunt, et inducias acceperunt. Carolus vero cum suis Lothariensibus inducias confringentibus Mosam transiens, sub urbe Suessionica, ubi Robertum sedere compererat abiit, et in [Col. 0175D] crastinum die dominica, hora sexta jam praeterita, Francis proelium non sperantibus, plurimis quoque prandentibus, Axonam transiit, et super Robertum irruit. At ille armatis eis quos secum habebat, contra processit, commissoque praelio multis utrimque cadentibus, Robertus quoque lanceis perfossus procubuit. Hi tamen qui erant cum Roberto, Hugo scilicet filius ejus, et Heribertus comes Vermandensis, cum caeteris victoria potiti, Carolum cum Lothariensibus in fugam vertunt; sed ob mortem regis sui persequi destiterunt, campum obtinuerunt; spolia a rusticanis direpta sunt. Lotharienses relicto intra regnum Franciae Carolo, revertuntur ad sua, qui multis legationibus Herbertum comitem et Seul eum archiepiscopum, ut ad sua revertantur exorat. [Col. 0176A] (Chron. Div.) Quod illi renuentes, pro Rodulfo Richardi justitiarii filio in Burgundiam transmiserunt, qui ocyus cum multa suorum manu illis occurrit, et Carolo trans Mosam refugiente, ipse rex apud urbem Suessionicam constitutus est, et Boso frater ejus rex Galliae superioris quae Comata dicitur constitutus est, id est Burgundiae superioris, et Hugo Capito dux Burgundiae inferioris. Socii vero defectionis interitu Roberti nequaquam territi, perfidiae suae non deseruere contumaciam, quam potius Herbertus infando scelere traditionis dominum suum regemque totius Franciae Carolum dolo captum vinculisque irretitum, Parronam duxit tenebroso carceris domicilio recludendum. Et quia regni status sine principe agebatur in incertum, maxime [Col. 0176B] cum Hugoni Roberti filio, qui post probis actibus Magni nomen promeruit, puerilis obsisteret aetas quominus regias assumeret infulas, et Herberti cunctos moveret odium, maxime quos humanitatis respectu ad misericordiam aerumma principis permovebat, tandem, ut praefati sumus, Rodulfus regendae praeficitur Franciae, et sic regnum Francorum ad extraneum transfertur. Qui adeptus regni solium, et in malefactoribus fuit ultor severus, et in coercendis hostibus regnoque tuendo sagacissimus. Ejus in diebus Danorum et Normannorum iterum adveniunt phalanges, et non solum Franciam, sed et totam percurrere Burgundiam. Contra quos Rodulfus sumptis armis ita protervos eorum compescuit impetus, ut usque nunc Gallias ab eorum incursione [Col. 0176C] faciat manere quietas. Tunc delatum est corpus sancti Benigni martyris infra muros castri Divionensis, et ibi servatum in ecclesia sancti Vincentii. [FLOD.] Illis itaque rebus intentus Rodulfus legatos habuit Lothariensium se et sua illi subdentium. (fol. 64'.) Juxta Mosomum ergo obviantibus illi Lothariensibus, suscipiuntur a Wigerio Mettensium praesule, et uxor ejus Emma regis Roberti filia, interim a Seulfo consecratur regina. Rodulfus a Lothariensibus quibusdam obsidibus acceptis revertitur. Eo anno Dado Virdunensium episcopus obiit exactis in episcopatu 38 annis, et inter sepulcra praedecessorum suorum episcoporum in ecclesia sancti Vitoni condignam sepulturam meruit. Episcopatus Virdunensis Hugoni a Rodulfo rege conceditur, [Col. 0176D] quique post haec Remis a Seulfo archiepiscopo consecratur.

Anno 924. indictione 12, Hungari ductu regis Berengarii, quem Langobardi repulerant, Italiam depopulantur, Papiam quoque urbem populosissimam et opulentissimam igne succendunt, ubi opes periere innumerae, ecclesiae quadraginta quatuor igne succensae, urbis ipsius episcopus cum Vercellense, qui secum erat, igne fumoque necatus est, atque ex illa pene innumerabili multitudine ducenti tantum superfuisse memorantur, qui ex reliquiis urbis incensae, quas inter cineres legerant, modios octo dederunt Hungaris, vitam et muros civitatis vacuae redimentes. Quibus expletis, per abrupta gradientes [Col. 0177A] ad Alpium juga perveniunt. Rodulfus vero Cisalpinae Galliae rex, et Hugo rex Viennensis inter angustias collium Alpinorum eos concluserunt, unde inopinato loco per devia evadentes, Gothiam impetunt. Quos sequuti praedicti duces, sternunt quos invenerunt. Interea Berengarius a suis perimitur, Normanni cum Francis pactum ineunt, data pacto pacis terra Cynemannensi et Bajocensi, Hungari vero sese et capitum inflatione ac dysenteria cuncti paene interierunt

Anno sequenti Seulfus obiit Remorum archiepiscopus, exactis in episcopatu annis tribus, diebus quinque. Rollo Normannorum Rotomagensium princeps Francia depraedata pacem fregit, contra quem Franci castrum Augum capiunt.

Heinrico quoque cuncti se Lotharienses committunt, [Col. 0177B] et ipse Bernuino Dadonis episcopi nepoti episcopatum Virdunensem concedit, qui et expulso Hugone, cui Rodulfus illud dederat, ibidem ordinatur episcopus anno 925, indictione 13. Abhinc Virdunum et aliae civitates a regno Francorum defecerunt. Hugo vero presbyter Virduno pulsus, anno sequenti mortuus est; quo etiam anno timore Hungarorum corpus sancti Remigii et aliorum pignora sanctorum Remis delata sunt. Hugo filius Bertae rex Italiae constituitur, expulso Cisalpinae Galliae rege Rodulfo regni invasore, qui ante quadriennium electus ab eis tuerat abjecto rege Berengario. Annus 928, indictione prima annus primus regis Hugonis ipsius exstitit. Hugo quoque Magnus, Roberti [Col. 0177C] regis filius, filiam Eduardi regis Anglorum, sororem conjugis Caroli, duxit uxorem.

Anno 927, pestis quasi febris et tussis mixta mortalitate in cunctas Germaniae Galliaeque gentes grassatur, qua percussus Widricus Mettensis antistes defungitur, et evocati ad colloquium Heinrici trans Rhenum Herbertus comes et Hugo Magnus Roberti filius, pace firmata, muneribus Heinricum honorant, et honorantur ab illo. Ibi Heinricus contempta electione civium, episcopium Mettensis urbis cuidam servo Dei, ut ferebatur, dedit cognomento Bennoni. Herbertus Carolum de custodia ejecit, secumque usque ad Sanctum Quintinum deduxit. Mettis et per Galliam timore Hungarorum fugae agitantur, scilicet per Franciam et Lotharingiam. [Col. 0177D] (fol. 65.) Anno sequenti Rodulfus audita restitutione Caroli cum hostili manu de Burgundia in Franciam venit praedando et loca quaedam incendendo; cui Hugo Roberti filius obviam ire parat, et venientes super Isaram inter Rodulfum regem et Herbertum comitem sequester et medius fuit. Herbertus vero datis obsidibus usque ad denominatum placitum Remis cum Carolo venit, indeque litteras Johannis papae mittit de restitutione et honore Caroli, ut sibi sub interminatione excommunicationis praeceperat. Reversus autem missus nunciavit ipsum papam Johannem a Widone fratre Hugonis regis propter simultates quasdam inter eos exortas retrusum [Col. 0178A] fuisse in carcerem. [FLOD.] Post haec Herbertus se Rodulfo commendat, reducto iterum sub custodia Carolo, et cum illo proficiscitur obviam Hugoni regi Italiae. Benno Mettensis episcopus insidiis appetitus, eviratus et luminibus privatus est. Rodulfus autem rex missis nuntiis pacem fecit cum Carolo, reddens illi Attiniacum, et muneribus honorans illum.

Anno 929, Johannes papa X in custodia defungitur. Succedit Johannes XI. Carolus quoque apud Paronnam obiit, qui animam, non corpus custodia exemit. (Chron. Div.) Hic dum viveret, Simplex dictus est ob benignitatem animi, nunc sanctus recte potest vocari, quoniam injuste ab infidelibus suis et perjuris longo carceris squalore afflictus, transmissus est vitae perpetuae. Hic reliquit filium Ludovicum Ultramarinum [Col. 0178B] ex Eadgiva Anglorum regis filia susceptum, qui metuens involvi calamitatis patriae procellis, ad Anglos Saxones maternae affinitatis gratia se contulit. Herbertus et Hugo comites contra Bosonem, Rodulfi regis fratrem, proficiscuntur, quamobrem Boso Heinrico pacem jurare compellitur. Adalbero Mettensem episcopatum adipiscitur, Bennoni abbatia quadam concessa sustentationis tenore. Viae Alpium tunc per Sarracenos obsessae, a quibus multi Romam ire volentes impediti revertuntur. Post hoc Boso frater, rege Henrico relicto, ad Rodulfum redit.

Anno 932, Bernuinus Virdunensis episcopus, et Boso frater regis, rex Galliae quae Comata dicitur, incendiis inter se depraedationibusque bacchantur, [Col. 0178C] quamobrem urbs ipsa multum fuit afflicta.

[FLOD.] Anno sequenti Vienna Rodulfo regi traditur, et Willelmus Normannorum princeps ei subditur, et Hugo rex Italiae Romam obsidet. Fulbertus Cameracensium ordinatur episcopus ab Artaldo Remorum archiepiscopo.

Anno sequenti ignitae in caelo acies visae sunt discurrere, et quasi serpens igneus, et quaedam jacula ferri pridie Idus Octobris mane ante lucis exortum. Mox subsequuta est pestis diversis humana corpora afficiens morbis; qua pestilentia percussus quidam diaconus Virdunensis, nomine Adelmarus, languore depressus, spiritum amisit; sed antequam imponeretur feretro, reversus ita surrexit validus, ut videretur sibi nihil aegritudinis se fuisse perpessum, qui [Col. 0178D] se diversa suppliciorum vel refrigerii loca vidisse testatus est, seque ipsum loco poeniali deputatum, Dei vero genitricis et beati Martini precibus ad agendam poenitentiam vitae praesenti redditum. (fol. 65'.) Quamobrem hujus exemplo provocati quidam canonicorum sanctae Mariae saeculum deseruere, et quia in eadem civitate congregatio monachorum nulla erat [(74) 1Kb] ---in aecclesia enim sancti Petri et sancti Vitoni clerici deserviebant---, Tullum petiere, et in monasterio sancti Apri mutato habitu saeculum deserere et Christo domino incorporari, ut menbra fidelia capiti, studuere. Quae res maximo erat moerori pontifici, canonicis quoque residuis et proceribus [Col. 0179A] populi, quia optarent eos potius in eodem militare episcopio, quam ad aliud demigrare. Bonis tamen et laudabilibus eorum studiis et exemplis religio regulae monachorum, et fervor ordinis in eodem coenobio et in quibusdam aliis per regnum Lothariense reparatur. Interea emenso anno Boso frater regis cum Heinrico pacatur, et ab eo receptus est. Rodulfus quoque rex Franciae et Rodulfus rex Jurensis cum eo amicitiam paciscuntur. Boso vero in expeditione obsidionis castri Sancti Quintini moritur, et Remis ad Sanctum Remigium sepelitur. (fol. 64.) Hungari per Burgundiam diffunduntur, praedis, incendiis et caedibus, non diu tamen, debacchati; comperto Rodulfi regis adventu, in Italiam transmeant. (Cfr. Ser. abb. Fl.) Herveo episcopo [Col. 0179B] decedente, Romundus sub Rodulfo rege substituitur qui Colticensem abbatiam [(75) 1Kb] destruens, Colticas castrum edificavit, et Curensem similiter, Petrae pertusum exstruxit, et filiis et filialibus suis bona aecclesiarum et castra quae fecerat dedit [(76) 1Kb] . Hic post multa mala patrata a sancto Gregorio flagellatus interiit.

(fol. 65'.) Anno ab incarn. Dom. 936, rex Rodulfus absque liberis defungitur, nam Ludovicus filius ejus, quem habuit ex Emma regina, ante obitum patris est defunctus (Chron. Div.). [FLOD.] Hugo Magnus comes trans mare mittit pro accersiendo ad regni apicem Ludovico Caroli filio, quem rex Alstannus avunculus ipsius accepto jurejurando a Francorum legatis Franciam cum quibusdam episcopis [Col. 0179C] et aliis fidelibus suis dirigit. Cui obviam profectus est Hugo cum Francorum proceribus. In ipsis littoreis arenis apud Bononiam se illi committunt, ut erat utrinque pactum. Inde Laudunum deductus ac regali benedictione ditatus, ungitur et coronatur ab Artaldo Remensi archiepiscopo, praesentibus regni primoribus ac episcopis viginti et amplius. Mox Burgundiam adeunt, et urbem Linguonum, quam Hugo Capito, frater regis Rodulfi, ceperat, obsident; fugientibusque custodibus, sine bello eam recipiunt, acceptisque obsidibus ab episcopis et primatibus Burgundiae, Parisius redeunt. Hugo Magnus cum Hugone Capito Richardi filio, partita inter se Burgundia, pacem faciunt. (Chron. Div.) Post Hugonem [Col. 0179D] Capito Gislebertus ducatum obtinuit. Ludovico igitur regni administrationem suae dominationis exercere cupienti, nimium illa laboriosa fuit, tam sui a Tetbaldo Carnotensium comite captione, quam post regni recuperationem vario instabilis fortunae proventu. [FLOD.] Heinrico igitur magno imperatore sub iisdem diebus obeunte, contentio inter filios ejus de regno agitatur. Othoni tamen natu majori rerum summa obvenit. (fol. 66.) Johanne quoque papa Alberici patricii fratre defuncto, Leo V succedit, et [Col. 0180A] Hugo rex Italiae a Roma recedit, pace facta cum Alberico patricio.

Anno ab inc. Dom. 937, Ludovicus rex ab Hugonis se procuratione separat. Eo anno caeli pars ardere visa, et ab eadem parte Hungarorum persequutio insequuta est, qua villae et agri depopulati, domus basilicaeque conflagratae, captivorum abducta multitudo. Nonnullas tamen ecclesias ignibus applicitis succendere nequiverunt. In ecclesia sancti Basoli cum quidam Hungarorum ascendere super altare nitens arcum manu applicuisset, manus ejus adhaesit lapidi, nec omnino quivit avelli, donec ceteris saxum circa manum ipsam incidentibus partem ipsam lapidis in omnium admiratione perferre cogeretur ethnicus. Quidam presbyter captus ab eis et [Col. 0180B] vinculis alligatus, revelatione divina est liberatus. Qui postquam patriam domumque repetiit, retulit in eadem captivitate fuisse monachum quendam, Hucbaldum nomine, Orbacensis coenobii, quem multoties ethnici trucidare voluerunt, et carnem ejus incidere non valuerunt. Nudum ergo eum in medio positum sagittis appetiere, nec saltem cutem valuerunt rumpere. Resiliebant ab ejus corpore sagittae, quasi ab adamante repulsae, nec signum aliquod apparebat in cute. Gladio eum cum omni conatu nisi sunt percutere, et nihilominus caro intemerata permansit. Radulfus Jurensis Cisalpinae Galliae rex obiit; Conradus succedit. Hugo quoque Roberti filius sororem Othonis, regis Heinrici filiam, sortitur uxorem. (Chron. Div.) Anno secundo Ludovici, [Col. 0180C] filii Caroli Simplicis, ordinatus est domnus Fulcherius abbas Flaviniacensis, qui etiam rexit Divionense quindecim annis. (Ser. abb. Fl.) Hic octavo anno regiminis Hierosolimam profectus est, et reliquiis pretiosis reversus ditavit ecclesiam suam. Obiit quarto Kalendas Maii, cui successit Milo Magabrensis, et privilegium a papa optinuit.

Anno 939, Bernuinus Virdunensis epiecopus obiit; et Lotharienses Othonem regem suum deserunt, et Ludovico se committere parant, qui eos recipere distulit ob amicitiam pactam inter se et Othonem. Iterum quoque proceres regni, Gislebertus dux et comites quamplures, ad eum veniunt, et se illi committunt. Episcopi vero Othonem non deseruere, qui [Col. 0180D] eorum secum detinebat obsidatum. Qui Rheno transmisso regnum Lothariense perlustrat, et incendiis praedisque quaedam loca devastat. Eo autem trans Rhenum regresso, Ludovicus Virdunensem petit pagum, et quibusdam episcopis et primatibus receptis, revertitur. Gislebertus dux trans Rhenum praedatum profectus, dum revertitur, insequentibus se adversariis, in Renum cum equo insilivit, et enecatus ultra reperiri non potuit. Relictam ejus, Othonis regis sororem, Ludovicus accepit uxorem. Ducatum [Col. 0181A] Otho accepit. Otho vero cunctos ad se redire coegit Lotharienses, et sequenti anno Conradum Burgundiae regem dolo cepit, reliquosque primates sibi pacificavit.

Anno 940, indictione 13, intronizatus est in pontificatu Virdunensis urbis in partibus Saxoniae ex magnatum ortus prosapia domnus Berengarius, et

Factus apostolici consors et compar honoris,
Laude cleri et populi
Duxit apostolicam factis et nomine vitam.
Erat enim corpore castus, mente devotus, affabilis alloquio, clarus consilio, prudentia praeditus, temperentia discretus, interna fortitudine firmus, censura justitiae stabilis, longanimitate assiduus, patientia robustus, humilitate mansuetus, erga delinquentes [Col. 0181B] per compassionem socius, per zelum rectitudinis erectus. (fol. 66'.) Apparebat in verbis ejus inconcussa mentis constantia resplendebant in actibus et moribus ejus virtutum insignia,

Omnibus hospitii perlargum praebuit usum,
Nemo est exceptus, perpessus nemo repulsam
Christum totis visceribus diligens, et caritatis internae visceribus affluens, pro pauperibus semper erat sollicitus, et quia sicut Martha Christo corporalia subministrare nequibat, in egenis illum cotidie reficiebat. Sermo ejus sale conditus, quo pondere brevis et rarus, eo prudenti suavitate habebatur preciosus. Diligebat sincero et unanimi dilectionis affectu inter alia membra Christi domnum Fulbertum [Col. 0181C] Cameracensem episcopum, cum quo juge sibi semper fuit studium, veritatis adversarios toto nisu impugnare, ut in sequentibus quilibet potest advertere. (G. Vird. 2.) Fuit autem tempore Ottonis, de quo dictum est quod ad triumphum ecclesiae coepit Otto crescere, cui successit secundus Otto ad imperium, ut floreret saeculum.

[FLOD.] Anno ipso ordinationis suae fomes iniqnitatis Hugo Magnus cum quibusdam Franciae et Burgundiae episcopis et primoribus regni Remorum obsidet urbem; qua obtenta sexto obsidionis die Artaldum episcopum a procuratione et potestate episcopii juramento se compulit abdicare, concessa ei abbatia sancti Basoli et Avennaco monasterio, et sic relicto filio Heriberti Hugone jam pridem Remis ad episcopatum [Col. 0181D] electo, ad obsidionem Lauduni properat. Ludovico vero a Burgundia redeunte, et assumpto secum Artaldo episcopo, transito Axona fluvio Laudunum tendente, Hugo cum suis relicta obsidione, Othoni regi obviam proficiscuntur, et ei se committunt. Qui Heinrico fratri suo regnum Lothariense committens, cum diversarum gentium multitudine Ludovicum in Burgundiam proficiscentem prosequitur, habens secum Conradum, Rodulfi regis Jurensis filium, quem dudum dolo captum secum retinebat, et obsidibus a quibusdam acceptis ad sua revertitur.

Anno ab inc. Dom. 941 Remensis dioeceseos episcopi convenientes apud Suessionem in ecclesia sanctorum Crispini et Crispiniani tractant de statu [Col. 0182A] Remensis episcopii, conquerentibus clericis atque nobilibus laicis diu pastore sedem ipsam vacare, et definierunt quemadmodum Artaldus episcopus juraverat, quod numquam de ipso episcopatu se intromittere, ad ipsius gubernationem reverti non debere, et ut Hugo Heriberti filius, qui prius ad ipsum episcopatum fuerat clero populoque petente evocatus, ordinaretur episcopus. Et sic Remos adeuntes episcopi Hugonem pontificem consecrant. Canonici Montisfalconis, oppressione ipsius Virdunensis episcopi ut asserebant praegravati, coenobium suum deserunt, et Remis corpus sancti Baldrici patroni sui deserunt. Artaldus omnibus perditis quae habebat, datis sacramentis Hugoni episcopo et Heriberto, prout ab eo quaesierunt, redditisque sibi abbatiis sancti Basoli [Col. 0182B] et Avennaco cum villa Vindenissa, pacem fecit cum eis, et ad sanctum Basolum habitaturus devenit.

Non multo post, anno ab inc. Dom. 942, legatus Stephani papae, nomine Damasus, episcopus Romae ad hanc legationem peragendam ordinatus, litteras apostolicae sedis attulit principibus Francorum, ut reciperent regem suum Ludovicum. (fol. 67.) Quod si neglexissent, et eum amplius hostiliter persequi voluissent, excommunicationis interminatus est ultionem. Legati etiam Remensis ecclesiae Romam missi redierunt eadem referentes, ut ante natalem Domini rex ab eis reciperetur sub comminatione anathematis, qui et pallium Hugoni a sede apostolica [Col. 0182C] detulerunt. Ludovicus igitur obviam profectus Othoni regi, amicitiam firmavit. Otho quoque Hugonem Magnum regi conciliat. Hoc anno domnus Odo, venerabilis multorum monasteriorum restaurator, cum multum laborasset in componenda pace inter Hugonem regem Italiae et Albericum Romanorum patricium, obiit Turonis, sepultusque est ad sanctum Martinum, et successit ei Heimardus vir venerandus. Tunc fuit fames magna per Franciam et Burgundiam.

Anno ab inc. Dom. 943, Willelmus Rollonis filius occisus est, et Richardus primus successit, qui Normanniam dono regis Ludovici obtinuit. Hugo Magnus Normannis ad paganismum reverti volentibus congreditur, et eo anno ducatus Franciae a Ludovico [Col. 0182D] conceditur ei. Anno sequenti Heribertus obiit. Filii ejus, mediantibus Othone duce Lothariensium et Adalberone episcopo Mettensi et Hugone duce, a Ludovico recipiuntur. Hugo eo tenore ab eo susceptus est, ut ei aliud episcopium provideretur, Artaldo Remense redderetur. Posthaec Otho dux Lothariensium obiit, et Conradus ducatum obtinuit.

Anno 946, Marinus papa decessit, et Agapitus successit; anno autem praeterito Ludovicus Remorum obsederat urbem, et acceptis obsidibus a Hugone de reddenda ratione, de quibus interrogaretur, ab obsidione recesserat. [FLOD.] Inde Rodomum profectus, dolo captus est a fidelibus suis et sub custodia detentus. Hugo quoque Italiae a suis regno pulsus est; cui successit Lotharius filius ejus. Hugoni vero Magno [Col. 0183A] de regis ereptione laborante, datis obsidibus dimittitur, et susceptus ab eo Tetbaudo committitur Carnotensium comiti, et post annum regno restitutus. Ludovicus et Otto simul juncti Remorum urbem obsidione circundant, et Hugone episcopo tertio obsidionis die cum suis egresso, Robertus Treverensis et Fridericus Mogunciacensis Artaldum, quia sic sedis Romanae auctoritas promulgaverat, in sedem restituunt.

Anno sequenti utrique reges Aquis pascha celebrant. Synodus denunciata circa medium mensis Novembris Virdunis est habita, praesidente Roberto Trevirensi cum Artaldo Remensi, Berengario Virdunensi, Odalrico Aquensi, Adalberone Mettensi, Gosleno Tullensi, Hildebaudo Transrhenensi, Israele [Col. 0183B] Brittone, praesente Brunone abbate fratre regis Othonis, Agenoldo et Odilone, cum aliis quibusdam venerabilibus abbatibus. Synodus autem haec ob hoc Virduni denunciata fuit, ut sic saltim interesset conventui episcoporum praefatus Virdunensis Berengarius, cujus tanta esset auctoritas, ut inprobari videretur, quod constantissimae nobilitatis ejus autentica praesentia non roboraretur. Ad quam Hugo evocatus missis ad eum deducendum episcopis Adalberone et Gosleno, venire noluit. Universa vero synodus Artaldo Remense adjudicat episcopium, et iterum indicitur synodus Idibus Januarii, quae die statuta celebrata est in ecclesia sancti Petri ante prospectum castri Mosomi a domno Roberto ceterisque Trevirensis dioeceseos episcopis et quibusdam [Col. 0183C] Remensis. Ad quam veniens Hugo noluit ingredi, sed litteras misit sub nomine Agapeti papae per clericum suum, qui eas Roma detulerat, hoc tantum continentes, ut ei Remense redderetur episcopium. (fol. 67'.) Quia vero Robertus Trevirensis, deferente Frederico Mogunciacensi coram regibus et episcopis Galliae et Germaniae mandatum legationis apostolicae susceperat, et partem jussionis jam expleverat, communi decreto sancitum est ut quod regulariter coeptum fuerat, canonice pertractaretur. Sicque recitato capitulo 19 Carthaginensis concilii de accusato et accusatore, secundum ipsius capituli sententiam diffinitum est ut Artaldo Remensem tenente parrochiam Hugo a communione et regimine abstineret, [Col. 0183D] donec ad universalem synodum Kalendis Augusti se purgaturus occurreret. Quod capitulum in charta descriptum, et ei missum est, adjuncta definitione. Quam postera die retransmittens, mandavit se nequaquam obediturum. Interea proclamationis litterae a domno Artaldo diriguntur ad sedem Romanam. Domnus igitur Agapitus papa vicarium suum Marinum episcopum mittit ad Othonem regem propter aggregandam generalem synodum. Litterae quoque ipsius speciatim missae sunt quibusdam Galliae et Germaniae episcopis, ut convenirent ad eandem synodum.

Aggregata est ergo praedicta synodus in Engilenheim palatio regali in ecclesia sancti Remigii, 7 Idus Junii, a. 948, indictione 6, tertio papatus domni [Col. 0184A] Agapeti anno, regni regis Othonis 13, Ludovici quoque 13, causa maximarum dissensionum inter Ludovicum regem et Hugonem principem, inter Artaldum quoque Remensem archiepiscopum et Hugonem illicite substitutum episcopum, quae perturbaverant omne regnum Francorum. Ad hanc synodum convenerunt triginta duo episcopi Galliae et Germaniae, quos dignum judicavimus subterannotare: Robertus Trevirensis, Artaldus Remensis, Fredericus Mogonciacensis, Wigfridus Coloniensis, Adaldochus Hammaburgensis, Hildeboldus Mimogarnorverdensis, Goslenus Tullensis, Adalbero Mettensis, Berengarius Virdunensis, Fulbertus Cameracensis, Rodulfus Laudunensis, Richoo Wormacensis, Reimboldus Spirensis, Poppo Wirsiburgensis, [Col. 0184B] Chonradus Constantiensis, Odericus Augustensis, Tethardus Hildinehemensis, Bernardus Alfurstedensis, Dudo Paderbrunnensis, Farabertus Tungrensis, Lioptacus Ribunensis, Michael Radisponensis, Doddo Osneburggensis, Everis Mindensis, Baldricus Trajectensis, Heroldus Saleburgensis, Adalbertus Bazsoensis, Starchannus Eistetensis, Horath Sleowicensis, Wichardus Basiliensis, Liefdac Ripuensis. (fol. 68.) Residentibus ergo his praesulibus in praedicta ecclesia post praemissas preces secundum consuetudinem celebrandi concilii, et post lectiones sacrae auctoritatis, ingressis gloriosis regibus Othone et Ludovico et simul residentibus, post allocutionem Marini aedis apostolicae legati, surgens rex Ludovicus a latere et consessu domni Othonis regis, [Col. 0184C] proclamationis suae querimoniam propalam coram legato ceterisque considentibus episcopis referens, qualiter accersitus sit a transmarinis regionibus per legatos Hugonis et principum Franciae ad accipiendum paternae haereditatis regnum, et cunctorum votis et acclamationibus consecratus ad apicem regalis moderaminis obtinendum, postea vero sit a praefato Hugone dolis appetitus, et comprehensus, et per annum integrum sub custodia detentus. De quibus omnibus malis si quis objiceret quod sui facinoris causa ista omnia perpessus esset, inde se juxta synodale judicium et regis Othonis praeceptionem purgaret, aut certamine singulari defenderet. Post haec Artaldus Remensis dixit causam litis inter ipsum et [Col. 0184D] Hugonem illicite sibi substitutum episcopum. Ingestus itaque quidam Hugonis clericus attulit litteras, asserens sibi eas datas ab ipso vicario Romae, in quibus scriptum erat quod cuncti Remensis dioeceseos episcopi pro restauratione Hugonis easdem litteras Romae direxerant. Quod mox refutarunt Artaldus Remensis et Fulbertus Cameracensis et Rodulfus, qui in eisdem litteris nominabantur, astruentes quod eas nunquam antea audierunt vel viderunt, neque in earum delegatione assensum praebuerunt. Postquam ergo delator idem publice confutatus est, secundum judicium canonum diaconatus quo fungebatur officio multatus, a consessu synodi abscessit reprobatus. Artaldo igitur praesuli Remense episcopium adjudicatum est juxta canonum instituta et [Col. 0185A] sanctorum patrum decreta. Secunda sessionis die suggestione Roberti Trevirensis et Berengarii Virdunensis in Hugonem Remensis sedis invasorem synodale peractum est judicium. Nam secundum sanctorum instituta canonum, decreta patrum beatorum Sixti, Alexandri, Innocentii, Zosimi, Bonifacii, Caelestini, Leonis, Symmachi et caeterorum excommunicaverunt et a gremio matris ecclesiae repulerunt eum, donec ad poenitentiam et dignam veniret satisfactionem. Caeteris diebus synodi tractatum est de incestis conjugiis et ecclesiis quae dabantur, immo vendebantur presbyteris in partibus Germaniae, et dabantur laicis illicite, et prohibitum ac statutum ne id omnino praesumeretur ab aliquo. Tractatum est et de aliis multis ecclesiae utilitatibus.

[Col. 0185B] Interea rex Otho rogatus a Ludovico Conradum ducem cum Lothariensibus in ejus mittit auxilium, et dum congregatur exercitus, Artaldus moratur cum Trevirense, rex Ludovicus cum duce, Rodulfus Laudunensis cum Alberone Mettensi. Exercitus Lothariensium Mosomum capit, et munitionem quae dicitur Mons acutus ante Laudunum capit. Porro episcopi Lotharienses Laudunum veniunt, Hugonem ex parte Marini vocant, et sic ad sua redeunt. (fol. 68'.) Hugo vero princeps Suessionicam urbem oppugnat, matrem ecclesiam cum parte civitatis succendit, in Remensi territorio villas cum hominibus succendit, et multa mala agit. Pro quibus et aliis multis, et quia vocatus ad concilium venire noluit, a Marino [Col. 0185C] et aliis episcopis Franciae et Roberto Trevirensi sequenti synodo excommunicatur apud Treviros. Caeterorum vero episcoporum Lothariensium et Germanorum nullus ibi affuit. Quibus expletis Marinus vadit Saxoniam ad consecrationem Vuldensis monasterii, et sic Romam revertitur.

Anno sequenti domnus Agapetus papa Romae concilium habuit, in quo confirmavit ea quae in praefata synodo acta sunt. [FLOD.] Post haec Ludovicus et Hugo pacantur ad invicem, mediantibus atque sequestris Conrado duce, Hugone Nigro, Adalberone et Fulberto episcopis. Otho quoque rex Wenedos et Hungaros sibi subdit. Berengarius quidam princeps Italiae, veneno, ut fertur, necato Lothario rege regis Hugonis filio, rex efficitur Italiae. Porro rex Otho [Col. 0185D] Papiam cepit. Cum enim iret in Italiam, Berengario praefato in ejus adventu fugiente, rex eamdem urbem ingreditur, et uxorem Lotharii regis defuncti, sororem Conradi regis Jurensis, conjugem accepit Adheleidam. Sopita igitur aliquantulum perversorum insolentia, donnus Berengarius commissis sibi ovibus exemplar et speculum totius religionis et sanctitatis factus, studebat in se primum et sic in subditos noxia et superflua resecare, depravata corrigere, sancta, honesta et utilia appetere. Preferebat semper honestum utili; nullo terrore, nullo metu, nulla adulatione a vero deflectendum putabat. Non refugiebat exilium, quia noverat sapienti patriam [Col. 0186A] mundum non esse; non timebat egestatem, quia nichil sapienti deesse sciebat, et cui totus mundus locus sit divitiarum. Laudabat virum qui auro moveri nesciret, contemptum haberet divitiarum, qui velut ex arce quadam despiceret hominum cupiditates, et cum propheta in laudibus illius exclamabat: Quis est, inquiens, et laudabimus eum? Fecit enim mirabilia in vita sua (Eccli. XXXI, 9). Admirandum dicebat qui divitias sperneret, quas plerique saluti propriae praetulerunt. Declinabat avaritiam, et omni studio intendebat ne quid faceret adversus justitiam, sed in omnibus operibus custodiret eam. Redarguebat delinquentes, nullius in judicio personam accipiebat, gratia aberat, causarum merita decernebat, gravissimum judicans pauperem innocentem arguere, [Col. 0186B] divitem excusare reum culpae. In causa Dei, ubi communionis periculum noverat, etiam dissimulare peccatum dicebat non leve; commendabat omni sedulitate existimationem suam, ut obstrueretur os omnium iniqua loqui volentium. Spectabatur ab omnibus admiratione sapientiae et amore justitiae, prudentiam habens vocis testimonio reos confutare et convincere, justitiam quoque nocentes supplicio dare, innocentes subducere. Ad omnia habundabat animi ejus directa simplicitas, vincebat in omnibus operibus ejus utilitatem honestas, non honestatem utilitas. Nichil in eo arte elicitum, nichil erat fraude compositum, quod careret merito simplicitatis. (fol. 69.) Servabat quam maxime naturaliter insitam [Col. 0186C] sibi regulam justitiae non declinare a vero, vas suum in sanctitate possidere, honestatem opibus, honoribus, dignitatibus praeferre; nichil in se esse patiebatur simulatum et fictum, quod licet in principio vernaret, in processu dissiparetur ut flosculus et solveretur, quin potius verum et sincerum quod alta radice fundaretur. Sic per exercitia boni operis formam dabat subditis ad felicitatem tendere sempiternae quietis. Anno igitur episcopatus sui duodecimo, ab incarnatione Domini 951, indict . . . . . [268 1Kb] , videns filios suos ut terram fecundam sincero tritici grano seminatam, et puriorem et uberiorem messem promittentem, multiplicatum reddere quod acceperant, et dolens quosdam eorum perfectioris vitae desiderio et altioris propositi amore ferventissimo ad [Col. 0186D] vicinas dioceses commigrare et monasticum ordinem, quia in ipsa Virdunensi urbe non inveniebatur (G. Vird. 2), alibi expetere, communicato cleri procerumque consilio in sepefata aecclesia sanctorum apostolorum Petri et Pauli honore dedicata, ubi preciosus Domini confessor Vitonus cum suis quiescit et veneratur praedecessoribus et successoribus, monachorum delegit turmulam aggregare, qui et propensius divinis deservirent cultibus, et omnibus Christo adherere volentibus formam darent humilitatis et patientiae, ut vel sic non cogerentur ad alia secedere qui haberent paratum prae oculis specimen religionis. Et factum est divina cooperante gratia [Col. 0187A] et sui sacerdotis cordis intima perlustrante, ut desiderium sanctum, quod diutina meditatione conceptum dilatione creverat, felix consequeretur et celer effectus, et desiderii sui quot testes, tot inveniret cooperatores et adjutores. Expulsis ergo clericis monachos introduxit, quibus et ex sua proprietate et de rebus matris aecclesiae annuos proventus redituum et victus vestitusque necessaria praeordinavit, et congrua officinarum habitacula praeparavit, magistros operis conducendo et expensas tribuendo, ut inveniret animae suae requiem post laborem in atriis Hierusalem, quae ut civitas edificatur, et participatio ejus in id ipsum. Abbatem quoque eis instituit Humbertum, de cenobio sancti Apri virum religiosum, ut in charta manu ejus signata invenitur, [Col. 0187B] quam etiam hic subnectere opere precium judicavimus. Est autem hujusmodi:

Â»Noverit omnium catholicorum tam praesentium quam futurorum industria, quod ego B. sanctae Virdunensis ecclesiae nomine non merito episcopus, anno meae ordinationis duodecimo, memor nostrae ecclesiae fratrum, quorum maxima pars dominica verba sepius sequebatur dicentia: Â»Vendite quae possidetis, et date elemosinam (Luc. XII, 33), et habebitis thesaurum in caelo, et sequimini me (Luc. XVIII, 22),Â« fugientes terrena et amantes caelestia, nostrae congregationis locum deserere, et monachicam vitam sumentes, cenobia extra nostram parrochiam temptabant adire; ne in postmodum nostra ecclesia de proprio thesauro suo pateretur [Col. 0187C] dampnum, (fol. 69'.) favente seniore nostro gloriosissimo rege Othone, ac Conrado Lotharii regni duce magnifico, congregatisque nostrae ecclesiae fidelibus clericis et laicis pari voto atque communi consultu decrevimus in nostro episcopio quoddam monasterium Deo annuente stabilire, in quo nostrae ecclesiae fratres activam vitam fugientes, contemplativae vitae solatium futuris temporibus valerent invenire. Tunc communi consilio evocavimus domnum Humbertum religiosum abbatem, qui ab ipsis infantiae rudimentis in nostra ecclesia fuerat educatus, et praebenda nostrae canonicae perfruitus, nostri etiam episcopii baptizatus atque parroechianus, donec infra scriptum aliorum fratrum sequutus [Col. 0187D] exemplum, pro eterna retributione monachicam vitam sumpsit, ac communi cleri et plebis concordia et eorum nostrorum canonicorum, qui tum temporis monachicam aliorsum nitebantur accipere vitam, concessimus ei quoddam monasterium ad construendam congregationem monachorum in honore sancti Petri apostolorum principis stabilitum, in quo requiescunt corpora sanctorum confessorum atque episcoporum Vitoni, Pulcronii, Possessoris, Firmini atque Madelvei, cum omnis rebus ad eamdem abbatiam pertinentibus. Aspiciunt ad illud monasterium juxta Scantiam mansa sex et dimidium, molendina quatuor cum banno ipsius villae, quod hactenus tenuimus et pro Dei amore loco ex toto concessimus, justitiamque latronum qui in bannum inciderunt [Col. 0188A] vel sanguinis qui effusus fuerit, sive vicedominarium, placitum, et cursum aquae, seu correptionem omnium mensurarum, exceptis alodiis quae homines tenent ad placitum generale respicientes, et publicae viae transitum; ad Ballonis curtem mansa sex; ad Frasnidum mansa quatuor; ad Crucem ecclesiam unam; ad Castonis curtem ecclesiam unam; ad Novam villam aecclesiam unam cum duabus capellis suis et cum una ecclesia in Marculfi villa sita ad praefatam Novae villae abbatiam pertinente; in eadem Marculfi curte mansa tria cum silvis et pratis, et ad Novam villam mansa quatuor cum silvis et pratis ad eamdem aecclesiam pertinentibus et pictura vineae una et molendino uno super Elnam fluviolum sito; et ad villam Parridum [Col. 0188B] nominatam ecclesiam unam cum mansis sexdecim inter Cosantiam et Buniam sitis et molendino uno et silva et pratis; et ad Harbodi villam in Vapra ecclesiam unam et mansa duo et quartarium unum; et ad Liniacum quartam partem unius ecclesiae et mansum unum et quartarii tres et molendinum dimidium cum silva et pratis; et in Barrensi comitatu mansa duo in villa Villare nominata. Dedimus praeterea ex parte nostrae ecclesiae de abbatia sancti Amantii mansa decem cum sedilibus ad eadem mansa pertinentibus, et ad Flaviniacum piscatoriam totam et alteram piscatoriam ad Tiliacum pertinentem, et decimam illorum arietum qui nostrae ecclesiae persolvuntur ex Bracensi centenaria, et decimam foratici nostrae civitatis de vino; ecclesiam quoque in [Col. 0188C] Amonzeia villa sitam, et Flaviniacam villam cum ecclesia una et piscatoria et molendinis et silvis et pratis omnibus et omnibus adjacentiis ad eamdem villam pertinentibus. (fol. 70.) Ad quam villam aspiciunt mansa viginti sex; et ad villam Marleiam prope Mettis civitatem sitam ecclesiam unam in honore sancti Briccii constructam. Simili etiam modo delegavimus eidem monasterio ad praeparandum hospitale ecclesiam sancti Petri in suburbio Virdunensis castri sitam cum mansis quinque, prato uno, et omnibus utriusque sexus ad eamdem ecclesiam pertinentibus; in Piet villa ecclesiam unam; in Donnaus aecclesiam unam; in Morvilla unam; in Marva unam. Hec omnia pro salute animae nostrae nostrorumque peccatorum absolutione tradidimus loco, et [Col. 0188D] firma auctoritate et ratione nostra confirmamus, corroboramus atque stabilimus, successorumque nostrorum paternam largitatem flagitamus ut, erga praefatum locum pium animum semper habentes, quae pro redemptione animarum fecimus rata esse sinant, quae dedimus non minuant, insuper de suis addere studeant, ita conservantes nostra, sicuti et sua queque perenniter manere voluerint decreta. Si quis vero vel pontifex, vel princeps diabolico spiritu incitatus, hec aliquo modo subtrahere vel dissipare voluerit, nostro imprimis anathemate percussus centumque maledictionibus involutus, Datan quoque et Abiron socius factus iram Dei omnipotentis incurrat, atque eternis mancipatus incendiis inexpiabiles [Col. 0189A] apud inferos penas luat. Ut autem hec nostrae auctoritatis traditio firmiorem vigorem optineat, nostrorum fidelium manibus praesentialiter corroborari decrevimus.

Â»Ann. inc. Dom. 952, indictione 10, conc. 4, epacta 22, hec carta confirmata, corroborata atque conscripta est, [praesidente [269 1Kb] Romanae ecclesiae papa Adriano anno sexto], regnante Othone imperatore augusto anno regni sui in Italia primo, in Francia 16, episcopatus vero nostri anno duodecimo. Ego Berengarius praesul indignus subscripsi. Sign. Humberti abbatis, Vodonis abbatis, Berardi abbatis, Bernerii praepositi, Alardi praepositi, ceterorumque clericorum et monachorum huic chartae devote faventium et nobilium laicorum Godefridi [Col. 0189B] comitis, Givardi, Adelardi et ceterorum.Â«

Ipso anno a Conrado duce quidam Virdunenses honoribus privantur.

FLOD.] Anno ab inc. Dom. 952, Otho rex Berengarium regem Italiae et totam sibi subjecit Italiam. Sequenti anno Conradum ducem a ducatu Lothariensium remotum, Mogontiam, ubi se Conradus receperat, obsedit, et cepit, et Conradus Mettim se recepit. Orta est autem discordia haec inter Ottonem et principes ejus, quia promittebat regnum filio ex moderna conjuge nato, quod antequam Italiam pergeret filio suo Liutulfo delegaverat, et primates suos illi jurare fecerat. Qui Liutulfus, cum ob hoc multa mala egisset, mortuus est anno 957. Pacificavit autem sibi rex Conradum ducem.

[Col. 0189C] (fol. 70'.) Anno 953. Vigfridus Coloniensis episcopus obiit, et Bruno frater regis Ottonis successit, cui Otto regnum Lothariense commisit.

Anno ab inc. Dom. 955 [270 1Kb] obiit Ludovicus rex Francorum, et Agapitus papa obiit, Octavianusque successit, et bellum inter Ottonem et Ungros in quo victi sunt Ungri 4 Idus Augusti anni sequentis, in quo bello Conradus dux obiit jam cum eo pacificatus. (Chron. Div.) Ludovicus itaque praefatus rex Francorum eodem anno moriens, duos dimisit liberos Lotharium et Carolum, quos genuit ei Gerberga soror Ottonis imperatoris Karolus, qui Juvenis dictus est, privatus senuit, in hereditatem omnem Lotharius successit. Hic Mathildem sororem suam despondit [Col. 0189D] Conrado regi Burgundiae, et in dotem dedit ei Lugdunum, quae sita est in termino regni Burgundiae, et erat tunc temporis juris regni Francorum. De hac Mattilde genitus est Rodulfus rex Burgundiae, qui post patrem suum Conradum suscepit Burgundiae regnum, Berta etiam quam accepit Odo Tetbaldi [271 1Kb] Carnotensis filius, ex qua genuit Odonem, qui apud Barrum obiit; Tetbaldus enim Carnotensis, cujus cognomen fuit Tricator, qui Willelmum Nortmannorum dolo interfecit, ex sorore Heriberti [Col. 0190A] Trecorum comitis genuit hunc Odonem qui Bertam accepit, ex qua natus est Odo qui apud Barrum obiit; et de eadem Mathilde genita est Gisla, quam Conradus imperator postmodum duxit uxorem, de qua genuit tercium Heinricum imperatorem, quem [(77) 1Kb] Rodulfus rex, cujus fuit uxor Ermengardis, quia erat absque liberis, ut nepotem suum, heredem regni Burgundiae instituit, et sic in dominationem imperatorum transiit Burgundiae regnum.

[FLOD.] Anno itaque ab inc. Dom. 956, Hugo Magnus obiit, et ducatum Franciae Hugo filius ejus optinuit. Robertus quoque Trevirensis episcopus obiit pestilentia, et [272 1Kb] Fulbertus Cameracensis, et Hairicus succedit. Otho post hec Sarmatas bello vicit.

[Col. 0190B] Anno vero 961, Otho puerulus in regem elevatus est, et Otto pater ejus anno sequenti Romam veniens, imperator ab Octaviano papa constitutus est. Eodem anno obiit Artaldus Remensis episcopus, et celebrata est synodus in pago Meldensis Meldensi super Maternam fluvium, ubi ordinatus est Wigfredus Virdunensis episcopus, vivente adhuc domno Berengerio Virdunensi episcopo et sedem episcopatus tenente. Ordinatus est autem ab eis absque conscientia metropolitani, eo quod domno Berengerio inimicarentur, quod conciliis eorum interesse nollet et quaedam eorum facta inprobaret; unde nacti occasionem cum incumberet eis ordinatio Remensis aecclesiae, cujus erant suffraganei, ordinaverunt et hunc ut haberent eum conciliorum suorum consortem [Col. 0190C] et operis participem, quasi qui illum [273 1Kb] qui praesidebat pro nullo haberent, quem sibi in nullo videbant adclinem. (ib.) Abjectus est etiam ibi Hugo Remensis pervasor a Romana synodo excommunicatus, et Odelricus inthronizatus a Widone Suessionensi, Roricone Laudunensi, Gibuino Catalaunensi, Wigfredo Virdunensi, Aistulfo Noviomensi. Octavianus autem papa, cum de inreligiositate culparetur, a. 962, Romam exiit, et in locum ejus Johannes XII substitutus est. Verum Othone imperatore a Roma regresso, Octavianum Romani receperunt, qui non multo post defunctus est. Johannes vero cum imperatore Papiam venit. Interim Romani Benedictum elegerunt qui electioni Johannis consenserat [Col. 0190D] et ei semper subditus fuerat. Sed Otto Romam reversus Johannem judicio synodali in sede restituit, Benedictum vero, quia patris cubile ascenderat, depositum in Saxoniam secum duxit. Hic fecit privilegium aeclesiae sancti Vitoni de omnibus rebus ad eam pertinentibus juste concessis et concedendis petitione domni Berengerii episcopi, et aeclesiam ipsam sive monasterium confirmavit Virdunensi aecclesiae, statuens atque promulgans ut filii ecclesiae Virdunensis, qui seculum deserere voluissent, in eo monasticum [Col. 0191A] habitum susciperent, nec ad externa monasteria demigrarent. Quod et ipse domnus Berengerius adimplere studuit, dum, rejecta praelationis sarcina, ut justus justificaretur adhuc, monasticum habitum suscepit in eodem coenobio, serviens Deo in incorruptione modesti et quieti spiritus, et nichilominus invigilans saluti commissarum sibi animarum pro votis populorum, qui nolebant alteri in vita ejus subesse, eo quod strenuo munirentur pastore, qui quanto Domino approximabat, tanto strenuitatis et benignae puritatis suae certissima dabat indicia. Quid autem intercesserit, quod pontifex tantae auctoritatis et gratiae monasticae se regulae mancipaverit, cujus vita sanctitatis erat speculum, lumen animorum, decus piorum, terror reproborum, quia [Col. 0191B] ad id locorum devenimus, patrum dicta sequentes paucis explicabimus. Familiare erat viro beato nocturnalem sinaxim vigiliarum et orationum praevenire instantia, quatinus sacrificio contriti et humiliati spiritus, superni inspectoris oculos super se et super commissum sibi gregem intendere cotidiana provocaret votorum industria. (Cf. Gesta Vird.) Cui operi dum se una nocte accingeret, et, uno tantum contentus comite qui lucernae ei famulabatur officio, aecclesiam principalem sanctae Mariae ingrederetur, (fol. 71.) dum pedetemptim gradiens nullum illic esse putaret in quem offenderet, cum omnia silerent, et etiam si qui occulti oratores ibi essent adventui suo eos cedere crederet, in ipso chori ingressu, [Col. 0191C] dum sibi minus cavet, offendit in clericum, nomine Bernerium, praepositum ejusdem aecclesiae, qui tunc forte solo prostratus matutinarium beatae Virginis decantabat cursum, et, ut post patuit, totus ad altiora penna devotionis subreptus, in matris Domini se extendebat laudibus. Quem pontifex solo herentem sibi adsurrexisse non videns, pede percussit, et ut cederet, vereor [ne, E. P.] non sine aliqua animi stomacatione, ammonuit. At ille jussis paruit, et secedens in partem, intendebat his quae ceperat. Verum matutinali decurso officio, ubi praesul fessos stratis indidit artus, adest beata Dei genitrix beatis dextra levaque comitata virginibus Agne atque Tecla, eo habitu atque decenti apparatu quo agnosci posset ab omnibus mater et sponsa Regis omnium, [Col. 0191D] salus et dulcedo fidelium. Cumque lecto ipsius astitisset, et jacentis animus ad tantae visionis novitatem stupens hereret, ab eadem regina virginum blande est requisitus cur clericum suum sibi devotum, secum loquentem, ad se totum suspensum, pede percusserit, et de loco, quo ei astabat, demigrare coegerit, devotionemque ejus, qua secum totus aderat, impedierit. Quo silente et vultum matris misericordiae conscientia trepida respicere formidante, sed tamen de ejus misericordia non desperante, ait singulare miserorum confugium, spes et consolatio humilium: Bene quidem michi servisti, bene in aecclesia mea laborasti, sed nunc ut homo errasti, et melius est ut nunc errati penam suscipias, ubi pena omnis finis est obnoxia, quam in futuro, [Col. 0192A] ubi pena crescit, et spiritus hominis de die in diem renovatur ad penam. Pes igitur, quo peccasti, penas luat, ut agnoscant omnes in te quia diligentes me diligo, et memoriam mei facientibus patrocinari non desisto. His dictis beatam virginem Teclam ammonuit ut virga, quam ferebat, pedem ejus quo clericum percusserat cederet. Visum est pontifici, sensitque se caesum, quia et confestim pes ejus aruit, ex quo omnibus diebus vitae suae claudicavit. O stupenda matris Domini pietas, quae pontificem suum sibi fideliter servientem et laudavit, quia fideliter sibi serviret, et tamen peccatum ejus, quo in conservo, licet quantum ad gradum sacerdotii inferiori, peccaverat, inpunitum dimittere noluit: hoc demonstrans indicio, se juxta esse clamantibus [Col. 0192B] ad se, et vindictam eorum, si lesi fuerint, etiam in domesticos paratam ulcisci! Claudicavit itaque episcopus, quia motus est ad injuriam proximi pes ejus, et effusi sunt gressus ejus. Sed didicit in ipsa sua infirmitate gressus rectos facere, ubi, quod arrogantia deliquerat, studuit humilitate corrigere. Mane etenim facto, cum fidem verbis faceret poena temporalis, in conventu aecclesiae clericum quem leserat requisivit, errati culpam agnovit, confessus est, et quod patiebatur, cur pateretur palam protestatus est. Cepit jam uterque de correptione unius proficere, ut quod uni oberat, ambobus prodesset, et exemplo eorum omnibus. Nam paucis admodum interpositis diebus monasterium petiit episcopus, et [Col. 0192C] humilitatis vestitus amictu serviebat pauperibus, pauper et ipse spiritu. Non tamen deseruit curam episcopii, quam ut non desereret exegit amor cleri et populi, quin potius tantum augebantur in eo lucra virtutum, quanto ferventiori proposito adherebat Domino virtutum. Memoratus vero clericus, urbis ipsius praepositus, in amore beatae Virginis permanens, et obsequiis ejus jugiter inherens, in aecclesia ejus devotus perstitit, monasterium sancti Petri pro loci ipsius nobilitate multo amore diligens, et innumera dona auri atque argenti, palliorum atque librorum conferens. Dedit etiam aecclesiae eidem ea quae possidebat in Exio in vineis, campis, aquis aquarumque exitibus et decursibus; unde et pro suae sanctitatis merito defunctus in eadem [Col. 0192D] aecclesia inter sepulcra episcoporum condignam meruit sepulturam 15 Kalendas Maii.

(Fol. 71'.) Lotharius igitur rex Francorum quintus a Karolo Calvo germanum habuit fratrem juniorem se Karolum, uxorem autem Emmam, Lotharii regis Italiae et Adheleidis post imperatricis filiam, ex qua suscepit filium Ludovicum, qui adhuc puer Blanciam duxit uxorem. [RICH. III, 92.] Habuit et filium alterum ex quadam nobili puella Arnulfum, qui primum natus est, postmodum Remensem archiepiscopum. Karolum fraternae uxoris protervitas compulit et inopia rei familiaris patrios fines relinquere et Ottoni Saxonum imperatori se dedere. Mortuo Lotario, Ludovicus filius successit, et in primevo flore juventutis obiit; in quo defecit generatio [Col. 0193A] regum ex familia Karoli Magni, et successit ex alia familia Hugo rex. Quod graviter ferens Arnulfus clericus, Lotharii frater, ut diximus, patruum Karolum in Franciam reduxit, et Laudunum cepit et retinuit. Adalbero vero Laudunensis episcopus a custodia qua tenebatur fugiens, ad Hugonem venit, et ei Arnulfum conciliavit; cui rex defuncto Remensi archiepiscopo archiepiscopium contulit, ut sibi Karolum conciliaret. Ille dum faciliores aditus querit, quibus Karolum regi conciliet, civitatem ei tradit, unde ab eodem Hugone perjurus et traditor publice conclamatur. Nec multo post ab Adalberone Laudunensi, cui se credebat, captus, ipse et Carolus Hugoni redduntur. Arnulfus proposito sibi, ut se perjurum sponte confiteatur, alioquin oculis privaretur, [Col. 0193B] perjurum se clamat et veniam petit; atque ita mox deponitur, et in loco ejus Gerbertus diaconus ejus substituitur, primo puer in monasterio sancti Gyraldi nutritus, sed pro morum insolentia expulsus, postmodum et de archiepiscopatu pulsus, ad Othonem imperatorem se contulit. Karolus vero privatus senuit, et Arnulfus episcopatum recepit. Soror ejus Malthildis fuit Rodulfi regis Burgundiae mater, et ejus filia, quam Conradus imperator, tertii Ottonis filius, uxorem duxit, Gisla dicta est, mater Heinrici tertii imperatoris. Berta quoque ejus filia mater Odonis qui apud Bar obiit [274 1Kb] .

(Cf. Ser. abb. Fl.) Anno 968 obiit Remundus Eduorum episcopus.

(Fol. 72.) Â»JOHANNES episcopus, servus servorum [Col. 0193C] Dei, BERENGERO fratri nostro Virdunensis ecclesiae episcopo, cum omnibus sibi a Deo commissis bravium eternae remunerationis.

Â»Convenit apostolico moderamini pia religione pollentibus benivola caritate favere, et poscentium animis alacri devotione assensum praebere. Ex hoc enim potissimum praemium lucri a conditore omnium Domino promerebimur, si venerabilia sanctorum loca oportune ordinata ad meliorem fuerint statum nostra auctoritate perducta. Igitur quoniam te, carissime frater, inter caetera sanctae conversationis exercitia comperimus quoddam monasterium in tuo episcopio juxta civitatem Virduni in aecclesia beati Petri pro amore Dei construxisse, in quo requiescunt [Col. 0193D] corpora sanctorum confessorum atque praefatae ecclesiae sanctae Mariae Quondam episcoporum, Vitoni, Pulchronii, Possessoris atque Firmini, et de rebus tuae aecclesiae provida consideratione sublevasse, ut si quando filii tuae ecclesiae divino compuncti amore terrena despicientes ad contemplativae vitae perfectionem confugere desiderarent, ne a tua aecclesia penitus dissociati viderentur, in monasterio, quod membrum est ejusdem ecclesiae, solatii refugium sub habitu religionis sibi invenirent et Deo quieta tranquillitate inibi famulentur; noverit omnium fidelium tam praesentium quam et futurorum industria, nos idem monasterium tua ordinatione [Col. 0194A] constructum, cum omnibus rebus, regalibus praeceptis tuo consultu sibi sancitis, in aeternum velle permanere inconvulsum, scilicet: Scanciam cum suis pertinentiis, abbatiam sancti Amantii et quiquid ad eam pertinet, Novam villam cum suis locis, Amantionis curtem, quantum ad eam pertinent, Parridum cum suis adjacentiis, Harbodi villam cum suis pertinentiis, Castonis curtis ecclesiam cum his quae ad eam pertinent, aecclesiam de Marleio cum suis adjacentiis, aecclesiam de Marculfi curte cum suis adjacentiis, aecclesiam de Amonzei villa cum suis adjacentiis, cum terris, vineis, molendinis, cum servis et ancillis, abbatiam sancti Petri et ecclesiam de Maroa, ad Liniacum quidquid ad illum locum pertinet, ad Novam villam in Barrensi comitatu [Col. 0194B] quidquid ad eum locum pertinet. Haec vero omnia praedicta loca cum suis omnibus generaliter et specialiter pertinentiis, et quidquid Deo opitulante voto fidelium huic monasterio concessum fuerit in futuro tempore, per hoc nostrum apostolicum privilegium perenniter firmamus tam vobis quam vestris successoribus, et insuper hoc nostrae auctoritatis privilegio esse corroboratum volumus, quatinus eadem Virdunensis aecclesia, quae hactenus de filiis ab ipsis infanciae rudimentis in gremio suo expositis, dum ad externa monasteria confugiebant, fraudabatur, abhinc et deinceps in membro sibi subjecto consilio sui episcopi atque providentia gloriosi abbatis Humberti de eorum sancta conversatione sublimata glorietur. Si qua autem temerario ausu [Col. 0194C] magna parvave persona, cujuscumque ordinis aut potestatis, contra hanc nostram apostolicam praeceptionem ire temptaverit, sciat se auctoritate beati Petri apostolorum principis excommunicatum, atque anathematis vinculo esse innodatum, et a regno Dei alienum, cum omnibusque impiis aeterno incendio atque supplicio condempnatum. (Fol. 72'.) Qui vero observator extiterit hujus nostri praecepti, gratiam atque misericordiam vitamque aeternam a misericordissimo domino Deo nostro consequi mereatur. Scriptum per manum Leonis scriniarii sanctae sedis apostolicae in mense Januario per indictionem 14. Datum 5 Idus Januarii per manum Marini episcopi et sanctae sedis apostolicae bibliothecarii, anno Deo [Col. 0194D] propicio pontificatus domni Johannis summi pontificis et universalis XII papae in sacratissima sede beati Petri apostoli decimo, primo in mense, indictione 14, anno ab inc. Dom. 971.Â« Haec autem sunt addita, immo quaedam reddita praefato monasterio post acceptum hoc privilegium: Ecclesia de Bocconis monte, ecclesia de Donnatis cum molendino, ecclesia de Mauri villa, ad Rivaldi mansum mansi quatuor, ad Raherei curtem et Gislei curtem et Novam villam mansi triginta cum ecclesia et capella, vineae in Arnoldi villa quas dederunt Richuara ducissa, Adelardus, Amalricus, Albertus, Warnerus, Gyrulfus, Lambertus canonicus, ad Florinchingas [Col. 0195A] mansus unus cum vineis, ad Sanctum Julianum mansus dimidius cum vinea, ad Flabasium mansi tres, in Soliaco ecclesia, ad Buslani villam ecclesia.

Anno secundo post datum hoc privilegium, qui erat ab inc. Dom. 972, Otho Magnus imperator obiit, 10 imperii sui anno, et Otho Rufus successit. Humbertus etiam abbas obiit 2 Nonas Decembris, et Adilmarus in locum ejus substitutus est. Successit itaque, ut diximus, Othoni primo secundus Otho, qui et Rufus, de quo dictum est proverbium, quia successit Otto secundus ad imperium, ut floreret saeculum. Vixit autem domnus Berengarius usque ad tempus Ottonis tertii, et defunctus 2 Idus Augusti, infra aecclesiam tumulatus est cum honore in [Col. 0195B] ingressu claustri, quod constat eum et quesisse et praecepisse. (Cf. Gesta Vir. 2.) Regebat tunc temporis Burgundiae regnum Rodulfus, Conradi filius, cujus sororem Gislam Conradus imperator, qui et Cono, duxit uxorem. (Chr. Divion.) In Lugdunensi aecclesia promotus erat ad episcopatum Burchardus, Rodulfi regis frater, Conradi ex concubina filius, a quo ordinatus est Bruno Lingonensis episcopus, a. dom. inc. 981, ind. nona. Hic episcopatum Lugdunensem in infantia adeptus est.

(Gesta Vird.) Anno igitur dom. inc. 983, Otto Rufus secundus, cum 12 annos regnasset, moriens Romae, a suis relatus est, et Aquisgrani sepultus; cui successit tercius Otto 12 annorum, qui a cunabulis sumpsit sceptrum Romanorum, sub cujus regimine [Col. 0195C] salus fuit mundo et gloria. Tempore hujus praefuit Virdunensi ecclesiae Wigfridus episcopus. Hic quadam die urbem egressus, venit ad villam fratrum quae Wandersala dicitur, ubi a comite Sigifrido captus et absolutus, de pecunia quam pro emendatione suscepit ita aecclesiam sanctae Mariae coronis ornavit, ut si manu primam tangeres, omnes usque ad novissimam moverentur. Hic praedecessoris sui domni Berengerii imitator factus, in suburbio Virdunensi cenobium aedificavit, et aggregata monachorum turma, corpus illuc sancti Pauli episcopi levatum de loco quo jacebat, in feretro argenteo recondidit, victumque fratribus, qui loco eodem Domino deservirent, ex reditibus episcopii providit. Hic etiam inter cetera bona Ravandi mansum [Col. 0195D] sancto Firmino contulit. Defuncto autem 2 Kalend. Septemb. Wigifrido [275 1Kb] Virdunensi episcopo et in monasterio quod ipse construxerat tumulato, Hugo substitutus est. Hic ingressus civitatem, unde viveret, inquisivit: Lotharius enim rex Francorum, quia erat res publica sub juvene principe Romanorum, defuncto Wigifrido episcopo, Virdunum obsedit anno ab inc. Dom. 986, sed minime cepit, omnia tamen circa urbem vastavit; contra quem egressi ad bellum et superati, plures ex eis capti [Col. 0196A] sunt, pro quorum liberatione, ut dicitur, Gotbertus claves urbis regi detulit. Ob hanc itaque causam cum invenisset Hugo expensas episcopii exterminatas, notatis villarum reditibus mox reversus est. Quo egresso susceperunt absque regio dono Adelberonem, Beatricis filium matris ducis Theoderici, qui aliquantulum moratus in civitate, defuncto Mettensi episcopo, illo se contulit, isto relicto. Huic successit Adalbero, filius comitis Godefridi, avus ducis Godefridi, qui accepta uxore Bonefacii, postea factus est marchio. Is Salernum eodem anno benedictionis suae curationis gratia profectus, reversus in Italia obiit 14 Kal. Mai., et relatum corpus ejus Virduni sepultum est. Vixit in episcopatu tribus semis annis, et successit Heimo anno 988.

[Col. 0196B] [ROD. GLAB. I, 4.] In initio itaque regni Ottonis III, papa obiit, in cujus locum Otto alium ordinari praecepit, quem Joannes Crescentius de nobilibus Romanorum dejecit, et alium substituit. Sed Otto reversus, illum dejectum abscisis manibus ejus et auribus et oculis erutis, et occiso Crescentio, Gerbertum papam ordinari praecepit. [RICHER, III, 43.] Hic in cenobio sancti Geraldi apud Aureliacum nutritus fuit, grammaticaque est eruditus, et ab abbate loci Borello citerioris Hispaniae duci commissus, ut in artibus erudiretur, ab eo Hattoni cuidam episcopo traditus est instruendus, apud quem plurimum in mathesi studuit. Verum praedicto duce cum episcopo Romam eunte, idem cum eis profectus, et papae factus notissimus, ab eo Ottoni regi est intimatus, [Col. 0196C] et cum Adalberone Remensi episcopo Remis venit. (ib.) Quo tempore Otricus apud Saxones insignis habebatur. Post annum Remensis Adalbero Romam cum Gerberto petebat, et Ticini augustum cum Otrico reperit, a quo magnifice susceptus, ductusque per Padum classe Ravennam, et quia anno superiore Otricus Gerberti se reprehensorem in quadam figura cum multiplici diversarum rerum distributione monstraverat, jussu augusti omnes palatii sapientes intra palatium collecti sunt, archiepiscopus quoque cum Adsone abbate Dervensi et scolasticorum numerus non parvus; et cepta disputatione, cum jam pene totum diem consumpsissent, augusti nutu finis impositus est. Ibi Gerbertus ab augusto egregie donatus, Remis cum archiepiscopo [Col. 0196D] reversus est, et post a Hugone Hugonis Magni filio, rege Francorum, qui Ludovico successerat ex alia stirpe, dejecto Arnulfo pontifice, in Remensem archiepiscopum se quibusdam praestigiis promoveri fecit. (fol. 73.) Verum aliquanto tempore exacto, ubi sensit quod Arnulfus sedem episcopii sibi praeripere et populum ad se reducere nitebatur, noctu fugiens ad Othonem ivit; a quo non multo post in Ravennensem archiepiscopum quibusdam se praestigiis promoveri fecit. Inde postmodum papa constitutus [Col. 0197A] est et Silvester dictus est. Obiit autem anno 999, et Gregorius V successit [(78) 1Kb] .

[ROD. GLAB. II, 5.] Anno igitur ab inc. Dom. 988, imago Domini in cruce posita in monasterio apostolorum Aurelianis ploravit, omnibus admirantibus, quid hoc portenderet signum. In eadem civitate una noctium lupus adveniens, aecclesiam ingressus matutinis horis restem signi ore arripuit, et agitans illud insonuit, quem vix ab aecclesia expellere potuerunt. Sequenti anno tota civitas igne consumpta est cum aecclesiis, sed Arnulfus venerabilis episcopus inventa pecunia in fundamentis aecclesiae sanctae Crucis, eamdem aecclesiam in melius reparavit.

[Col. 0197B] (IBID. II, 7.) Anno igitur 991, sanctus Odilo venit ad conversionem Cluniaci, et 4 anno sanctus Maiolus obiit. Ea tempestate Roma maxima ex parte igne combusta est. Templum etiam sancti Petri accensum est, et jam trabes ferro et lamminis ereis coopertae ardebant, cum omnis plebs Romana ad sepulchrum apostoli concurrens, ubi humana nichil praevalebant auxilia, divinum et apostolicum expectabat suffragium, et statim ignis, qui jam trabes lambebat, extinctus est. Eo quoque tempore obierunt Odo comes Turonorum, Heribertus Meldorum et Trecorum, Willelmus Pictavorum, Manasses episcopus Trecorum, Gislebertus Parisiorum, Gebuinus Catalaunorum.

[Col. 0198A] Anno ab inc. Dom. 995, suscepit regimen Cluniacensis ecclesiae sanctus Odilo.

(IBID., II, 1.) Mortuis igitur Lothario et Ludovico Francorum regibus, Hugo rex, ut diximus, constitutus est, cujus frater fuerunt Otto dux Burgundiae et Heinricus. (Chr. Divion.) Verum Ottone in adolescentia mortuo absque liberis, Heinricus successit; cujus filius fuit Odo Belnensis, et privignus ejus Willelmus advena, Rainaldi comitis pater. Post Heinricum Heinricus, Roberti regis ex Constantia filius, ducatum optinuit, et ei regi facto Robertus Vetulus successit, frater ejus, et Roberto Hugo dux postea monachus, Heinrici filii ipsius Roberti filius; quo Hugone defuncto, Robertus filius ejus successit, et Constantiam duxit uxorem, cognatam [Col. 0198B] Hugonis Autosiodorensis episcopi, comitis Cabilonensis. [GLAB. R., III, 2.] Anno ab inc. 996, obiit Heinricus dux apud Poliacum super Ararim, et Richardus Normannorum dux obiit. [IBID. II, 8.] Sequenti quoque anno Robertus rex ducens secum Richardum II, juniorem Normannorum comitem cum triginta milibus Normannorum, Burgundiam, quia a se defecerat, vastavit, et tandem optinuit. [IBID., II, 9.] Quo tempore facta est fames valida quinquennio in toto orbe Romano. Eo etiam tempore praeerat ecclesiae Divionensi abbatis officio eximius pater Willelmus, cujus gesta qui scire voluerit, in libro vitae ejus a Rodulfo monacho edito legere potest.



LIBER SECUNDUS [276 1Kb] .
[Col. 0197]

[Col. 0197C] Anno ab inc. Dom. 1002, obiit Otto III, juvenis imperator, exactis in regno 19 annis, et Heinricus successit. Quo anno circa solis occubitum draco per aera ferri visus est, et igneae in coelo acies visae, et luna in plenilunio post inicium quadragesimae a medio noctis usque ad ortum diei in sanguinem versa, et sol circa meridiem in duas partes divisus est.

(Cat. pont.) Sequenti anno Johannes papa XIII obiit, et Benedictus successit.

(fol. 73'.) Anno ab inc. Dom. 1010, obiit Heldricus abbas Flaviniacensis, 19 Kal. Januarii, et successit domnus Amadeus. (Cf. Serr. abb. Flav.) Hic, abbatia dimissa, Cluniacum ivit, et post reversus Colticensem cellam adquisivit [(79) 1Kb] , et Sinemurensem et Bellilocensem et Corbiniacum recuperavit [Col. 0197D] [(80) 1Kb] . Sarmatiae castrum cepit, Passavant destruxit, [Col. 0198C] 19 aecclesiarum altaria cum decimis et paratis optinuit [(81) 1Kb]

Defuncto quoque Adelmaro abbate monasterii sancti Vitoni 5 Kal. Jan., Adelardus substitutus est. Et hoc defuncto 13 Kal. Jan., Ermenricus successit, qui, in quantum valuit, locum ampliavit. Hoc etiam ad superna transvecto, 6 Kal. Septemb. Rohardus successit, et Rohardo Lambertus. Post quem raptus est de coenobio sancti Felicis Mettensis domnus Fingenius Scottorum progenie oriundus, quia locus idem per manum laicam aliquantulum neglectus erat, ad restaurandum eum ibidem abbas est ordinatus. Cujus adventum, peregrinationem et conversionem qui plenius nosse desiderat, in vita Teoderici eximii Mettensis episcopi scire potest [(82) 1Kb] . [Col. 0198D] Et hoc quoque defuncto, cum jam post Adalberonem [Col. 0199A] Virdunensem episcopatum Heimo sortitus esset, domnus Richardus locum illum regendum suscepit. Cujus vitam, mores et actus, nobilitatem generis, inicium conversionis, studium religionis et perseverantiam perfectionis humilitas nostra sensu licet tenui et sermone rustico describere gliscit; quia si quid sumus, cum nichil simus, totum post Deum et sanctos ejus ascribendum est meritis ipsius. Unde invocandus est nobis spiritualium distributor karismatum Spiritus sanctus, ut beatitudinem ejus suo quidem sensu, nostro ore enunciet, ut laudetur in operibus suis, et appareat mirabilis in sanctis suis.

1. [277 1Kb] Extitit igitur nobilissima Francorum stirpe progenitus, patre. . . . . [278 1Kb] , matre vero. . . . . [Col. 0199B] [278 1Kb] [(83) 1Kb] , et ab ipsis infantiae rudimentis litteris liberalibus in aecclesia sanctae Mariae Remensis institutus. Quae ecclesia tanto tunc vernabat religionis decore, tot personarum nobilium et religiosarum, quas ipsa in se educaverat, sibi adplaudebat honesta numerositate et decenti honestate, ut religione ipsa praeemineret omnibus aecclesiis Belgicae, formaque esset omnibus honeste vivendi recteque conversandi in castitate, in scientia, in disciplina, in correptione morum, in exibitione bonorum operum. Probat hoc domni et vere sancti Constantii canonici ejusdem aecclesiae pia, constans et fidelis constantia, itemque alterius Constantii imitanda et recolenda in pauperes laudabilis rerum suarum profusio et totius patrimonii dispersio. Quorum alterum ipsa [Col. 0199C] sua commendat religio et opera misericordiae, alterum adeo pauperum praedicat miseratio, ut ipsi soli inventi sint, qui tanti viri dum deflent obitum praedicant meritum, et dum funus illius grata sedulitate officiosi procurant, dum ad missae solempnia quae possunt pro requie ejus munuscula offerunt, dum omnes insimul circa corpus aggregati suam deflent desolationem, et suam in tanti elemosinarii ingeminantes conqueruntur destitutionem, ejus nimirum vitam miris laudibus extollunt, et si quid humanae naturae vitio in eo corruptum est, id suis lacrimis tegunt et operiunt. Ideo autem horum constantiam ad exemplum fidelium hic inseruimus, ut agnoscat qui legerit, tot et tales viros in palestra [Col. 0199D] sanctae Remensis aecclesiae nec sine magistris desudasse, nec sic solos evasisse carneae molis carcerem, ut non reliquerint aliquos sui propositi testes et cooperatores, qui eorum et vestigia imitati et fidei virtutem sint amplexati.

2. In hac ergo aecclesia religiosae indolis puer Richardus litteris traditus imbuendus, brevi singula percucurrit quae magistrorum sollertia percurrenda signavit. Cepit jam altiora meditari, et quae a magistris non didicerat, vivacitate et perspicacia [Col. 0200A] docilis ingenii attente rimari, ut agnosceretur ab omnibus magni eum futurum esse praeconii, quem sic commendabat acumen intellectus, secretorum et misticorum capax, cooperante et praecedente gratia Dei. (fol. 74.) Transivit itaque in eadem urbe proficiens usque ad perfectam incrementorum aetatem, et qui erat acer ingenio, statuit sibimetipsi normam vivendi, recidens in se noxia, quae in aliis solerti vigilantia reprehendebat. Probat hoc religiosa vitae ejus conversatio, et continuata malorum redargutio, qua tantum abundabat animi ejus directa simplicitas, ut pro zelo Dei et emulatione justitiae praecentoris et archidiaconi ei officium committeretur, et magisterio ejus dispositio Remensis aecclesiae traderetur. Cui officio quam strenue, quam prudenter, [Col. 0200B] quam sollerter invigilaverit, ne nimii fortasse laudando inveniamur, silere decrevimus, maxime cum et silentium ipsum laus ejus sit, quia si totam substantiam nostram in laudibus ejus superextenderemus, minus esset quod diceremus ad id quod dicendum esset. Jubilat ergo in laudibus ejus Remensis aecclesia, quia et ipsa ejus devotio, qua in ea fideliter laboravit, laus ejus est. Utebatur potestate sibi tradita in aedificationem, non in destructionem, habens libertatem vocis judicio suo confutare reos et convincere, nulliusque personam in judicio accipere. Quibus rebus ita cognitus erat omnibus, ut absens etiam pro sui reverentia et inflexa constantia a cunctis timeretur, et pariter omnes senes cum junioribus Richardi inadulatam gravitatis censuram [Col. 0200C] reverebantur. Erat enim vere religiosus, orationibus continuis vacans. Cui etiam moris erat psalterium ex ordine quoquo die dicere, et primos quidem quinquagenos psalmos stando manibus ad terram deflexis dicebat, quinquagenos erectus, quinquagenos prostratus toto corpore, set suspensus. Articulis pedum manuumve sustentatus perorabat. Solebat etiam ante crucem orationem cotidianam dicere, quarum hec erant omnium versuum inicia: Adoro te, Christe, crucem ascendentem, et benedico te. Quas cum die una multa perorasset instantia, surgens ab oratione, et crucifixum cum lacrimis aspiciens, audivit vocem dicentem sibi: Tu me in terris benedixisti, et ego benedicto te. Et elevata dextera, qui erat in forma crucis benedixit eum. Qua dulcedine compunctus, [Col. 0200D] gratias egit sacerdoti summo, et cepit jam tanto artius perfectiora meditari, quanto gratiosiorem circa se agnoscebat dulcedinem miserentis Dei. Hoc nos Rodomi positi a viris religiosis audivimus, qui et ipsi se fatebantur audisse a Hugone cognomine Grammatico, viro strenuo et religioso, Rotomagensis aecclesiae archidiacono, qui Remis in aecclesia sanctae Mariae praesens adfuit quando hec gesta sunt.

3. Verum cum in dies fervore religiosi propositi [Col. 0201A] ad altiora penna devotionis sustolleretur, et contemptores mundi suimetipsius abnegatores miraretur, Deumque in figura crucis positum veneraretur, sequaces suos ad se invitantem et dicentem: Qui mihi ministrat, me sequatur (Joan. XII, 26.), rememorans quia parum esset ministrare Domino, in quo nulla esset perfectio, nisi et sequeretur eum, delegit Deo firmius adherere, quoniam bonus est, et beati qui sperant in eum. Cepit igitur larga manu quae circa se erant dispensare pauperibus, et licet a primis annis conpassionis in eo opera claruerint, tamen quo amplius miseria seculi et fallax ejus gratia contempnebatur, eo magis instabat misericordiae operibus, ut nudus Christum sequi, et pauper pauperem imitari valeret, qui propter nos minoratus [Col. 0201B] paululum ab angelis de pauperibus nasci et in praesepio reclinari voluit, ut esset piorum cibaria jumentorum. Ubi vero cuncta distracta sunt, nec desideria dilatione consopita, quin potius augmentata, quia sancta erant, et cogitationum inundantium, quas perfectioni studens fidelis anima patitur, violento impetu sedato, ad portum quietis appulsus fixit anchoram spei, quia deliberaverat jam ut iret, cepit iterum anxiari quo iret, quem sibi locum stationis eligeret; ubi plantatus, in interna cordis amenitate viridesceret. Volebat enim hoc quod dictum est patri credulitatis nostrae Abrahae: Exi de terra tua, et de cognatione tua (Gen. XII, 1; Act. VII, 3), ad litteram implere, sed considerabat non sine fructu fore, si, inter suos positus, factusque eis forma [Col. 0201C] vitae honestae, praeberet eis exemplum sequendi Christum, adipiscendo religionis propositum. Considerabat rursus difficillimum esse inter notos et affines gravioris propositi intentionem apprehendere, ubi aliquando certa est via periculi, incerta salutis, cum retrahit hominem jam Deo proximantem amor propinquorum, et reverberat aciem vultus ejus, qua Deus intuendus esset, caritas carnis, et multimodae punctiones seculi, quas non adeo graves sentit qui oportunitatem sentiendi vitat et refugit. Inter has et alias multiplices repugnantium sibi invicem carnis et spiritus deliberationes affuit adjutorium Omnipotentis, et famulo suo desudanti in palestra gloriosi certaminis solatium praebuit cujusdam fidelis sui, qui sub clamide mundanae dignitatis absconditum [Col. 0201D] gerebat probatissimum militem Christi. (Fol. 74.') Fredericus nomen erat viro, generosa satis ejus et alta propago. (Cfr. Gest. Vird. 9.) Comitatus honore vigebat, et quod maximum est, comitatum mentis indole perornabat. Pater ejus Godefridus erat, vir probitate gratia et divitiis et honoribus inter magnates regni nominatissimus. Habebat et alios filios, Adalberonem Virdunensem quem diximus episcopum, Herimannum [279 1Kb] quoque comitum nobilissimum, Godefridum quoque et Gozelonem duces. Herimannus, qui et Hezelo, Mathildem duxit uxorem, ex qua genuit duos filios, bonae spei arbores, Gregorium et [Col. 0202A] Godefridum, et filiam Odiliam, quae fuit abbatissa ancillarum Dei in monasterio sanctae Odiliae. Habuit et alium ex concubina filium nomine Godefridum. Godefridus vero dux in divitiis et gloria absque liberis consenuit. Gozelo autem dux Godefridum filium, qui accepta uxore Bonefacii postea factus est marchio, heredem reliquit. Hac ergo generosa stirpe creatus domnus Fridericus, in sublimitate honorum positus, mensurarum suarum limites attendebat, ne in praecipitio [280 1Kb] pedem poneret: ideo bonum intentionis suae finem adeptus est, qui extra fines suos vagatus non est. Hostibus terribilis, amore justitiae spectabilis, pauperibus largus, dapsilis in donis; in parcendo pius, in ulciscendo severus. Qui etsi palacium frequentabat, in sterquilinio tamen cum beato [Col. 0202B] Job sedebat (Job, II, 8): quia si qua illicite gerebat, ea ad mentis oculos penitendo reducebat. Sedebat in sterquilinio, quia cum ante se peccatorum stercora cernebat, si quid elationis in animo surrexisset, inclinabat. Et quanto se pulverem et cinerem cum Deo loquens estimabat, tanto celsius usque ad honorem divinae colloquutionis ascendebat. Hinc est quod ita vere humiliatus est, ut ad alta virtutum surgere veraciter posset. Agit enim hoc pia Dei miseratio erga electos suos, ut quanto se infra se ipsos despiciunt, tanto sublimius ad amorem Dei subrigantur, et eo magis videant claritatem Dei, quo eos magis, ne de se magna sentiant, reprimit virtus verae humilitatis.

4. Cum itaque ad conditoris sui desiderium totus [Col. 0202C] diutina meditatione incalesceret, et jam aperte mundi lenocinia despicere et Deo tota intentione adherere cuperet, videretque homo in saeculo constitutus pernecessarium sibi fore ut hoc suum desiderium cuilibet religiosorum propalaret, cujus relevaretur consilio et orationibus firmaretur, visum est ei, divina utique faciente clementia, ut virum religione nominatissimum, Richardum videlicet, de quo impraesentiarum agitur (Cfr. Gest. Vird. 8), expeteret, et ei tamquam sibi alteri se ipsum crederet, cum eo archana cordis sui participaret: illum esse consiliarium qui nichil haberet fallax, nichil simulatum, nichil corruptae pacis amicum. Venit ergo, et dum unius voluntas aperitur, amborum desiderium revelatur, et ut perficiatur alterna confirmatione roboratur. [Col. 0202D] Decretum est igitur communi voto, et ex sententia utrimque deliberatum est ut pauper quilibet locus eligeretur, in quo honor Dei et rigor regulae conservaretur, ubi novi christianae paupertatis amatores exerceri, et sic demum alios in spiritualis tyrocinii exercitio instruere possent. Delectus itaque locus Virdunum civitas fuit, et in ea monasterium apostolorum Petri et Pauli et sancti confessoris Christi Vitoni, quod et ab antiquo fundatum, et sanctorum patrociniis gloriosum, et religionis erat ordine insignitum. Erant enim in eo boni viri et religiosi, licet perpauci, sub disciplina abbatis Fingenii, [Col. 0203A] a Scottorum partibus oriundi, qui illo causa religionis convenerant. (Cfr. Gest. Vird. 9.) Huc sane cum se conferre destinavissent, ad hoc tamen exploraturi convenerunt, ut opinioni minus creduli oculis attenderent, si eo se coenobio recluderent. (Fol. 75.) Erat in eadem urbe et aliud monasterium a Wigfrido episcopo constructum, in quo eis videbatur melius eos ingredi debere pro loci oportunitate; quia illud prius coenobium loci angustia et situs asperitas minus commendabat, licet rigor ordinis in illo melius servaretur. Estimationi vero suae minus fidem dantes, Cluniacense coenobium pari voto expetere decreverunt, quod et religione praecipuum, et divitiis opulentissimum esse videbatur, ut a domno Odilone abbate consilium quaererent, et optento [Col. 0203B] adquiescerent, aut certe, si sancto viro sanius videretur, ibidem sub eo remanerent. Ierunt ergo. Sed sanctus vir prophetiae spiritu plenus, caritatisque virtute refertus, viros egregios et in Christi amore ferventes gratanter susceptos ad solum proprium remisit, inculcans eis et praecipiens ut in monasterio quod primum delegerant, et ubi se devoverant, vota sua Deo redderent, maxime cum ibi vigeret fervor ordinis; adjiciens posse per eos fieri in processu temporis, ut habitacula servorum Dei nunc modica postmodum crescerent, et fieret eorum industria locus ipse insignis, qui nunc videbatur angustus et despicabilis.

5. Intueri plane libet flammam caritatis in corde beati Odilonis, quae per beatum Job lex Dei multiplex [Col. 0203C] dicitur (Job XI, 6), quia cujus mentem plene ceperit, hanc ad innumera opera multiformiter accendit. Hac enim actum est ut vir beatus ea quae sibi ab altero fieri expectaret, eadem cogitaret alteri facienda. Hac etiam actum est ut proximum ut se ipsum diligeret, ut bona quae valeret proximis impenderet, et inplendo non tumeret. Hac nichilominus fit ut quo se vir sanctus in solo Dei et proximi amore dilataret, eo quidquid a rectitudine discrepat ignoraret. Hac quoque actum est ut, ceteros tamquam se diligens, per hoc quod rectum in aliis conspexit, quasi de augmento proprii provectus, hilaresceret. Quis namque praelatorum hoc nunc faceret, quod virum sanctissimum tunc constat fecisse? Quis tot et tales viros fama ubique celebratos, [Col. 0203D] si ad se declinare contingeret, ad alia loca demigrare moneret, et non eos potius sibi favore, gratia, vel precibus, seu qualibet arte retinere temptaret? Quod etsi non posset, tamen eos invitus et non sponte a se dimitteret, dolens quasi quos numquam habuerat dimitteret. Quantos nunc in ecclesia Dei praelatos aspicimus qui, provectum alterius videntes suum non esse, fastidiunt? Quibus omnibus beatum Odilonem praeferendum merito censemus, ad cujus gloriam spectat, si quid per eos quos nobis attribuit, aecclesia cui attributi sunt [281 1Kb] , in ordine et religione fructificat. Redierunt ergo novi monasticae religionis [Col. 0204A] tyrones Virdunum, et provoluti genibus patris monasterii aditum precabantur. Quos cum senior cerneret, et viros virtutis ad toleranda obprobria, conculcationes et verbera minus idoneos et delicatos putaret, paupertatemque loci cum illorum metiretur divitiis, egre adsensum prebebat, quia mentes eorum in divino amore roboratas non noverat, quas si novisset, nec momento introitum illorum distulisset. Cessit tamdem, et petentibus assensum praebens ingressum annuit, quia voluntas Dei fuit ut cito eis occurreret quod volebant. Sociati itaque congregationi monasterii, facti sunt omnibus forma patientiae et humilitatis, ut liquido cognosceretur a cunctis praeventos eos esse gratia conditoris Dei. Protectionis enim divinae gratia perlustrati, majori satis ardore [Col. 0204B] diligere caelestem patriam coeperunt, quam prius in terrena dilectione flagrabant. Deus namque [282 1Kb] , cujus vera hereditas lux est, et defectus luminis ejusdem nullus est, ita eos sua dilectione inlustraverat, ita eos visione sua reficiens repleverat, ut novae spei spiritu mentes eorum afflatae, semetipsas quales in vetusta cogitatione fuerant obliviscerentur, ut nichil jam eis nisi quae aeterna sunt placerent, et, despectis transitoriis, sola quae permanent requirerent. (Fol. 75'.) Quia vero venerabilis Richardus absque permissu et licentia archiepiscopi Remensis monasticum habitum susceperat, conquerebatur episcopus canonicum suae aecclesiae ab ea inordinate recessisse. Quamobrem eum conabatur repetere. Quod ubi ad aures Fingenii abbatis pervenit, evocato [Col. 0204C] eo, rem ordine pandit. Ille, patre consolato, Remensi archiepiscopo cartulam misit hec continentem: Si spiritu ducimini, non estis sub lege. Quam ille suscipiens, et vim verbi diligentius intendens, merito ait: Abiit qui spiritu Dei ductus est, et ideo a nobis repetendus non est. Sic confutata repetentium eum calumpnia est, immo magis ad imitandum eum accensa multorum devotio est. Regebat tunc aecclesiam Arnulfus Lotharii regis, qui quintus a Karolo Calvo fuit, filius, qui Traditor cognominatus est, ob id quia civitatem patruo suo Karolo reddidit, cum doleret regnum alienae stirpi datum et suae praereptum.

6. Procedente igitur tempore, domno Fingenio abbate ad superna evecto 8 Idus Octobris (1004), et in monasterio sancti Felicis tumulato, cum de electione [Col. 0204D] substituendi abbatis ageretur in praesentia Heimonis episcopi, et, ut in talibus assolet, diversi diversa sentirent, et varia quorumdam haberetur electio; ad interrogationem pontificis, repente puerorum voce electus domnus Richardus consona omnium voce laudatur, episcopo in laudes Dei erumpente et dicente: Ex ore infantium et lactentium perfecisti laudem, Domine Deus (Psal. VIII, 3). Et utique justa pontificis enuntiatio, quia ore infantium et lactentium facta electio, laus Dei erat et glorificatio, qua erat laudandus et glorificandus in fideli suo. (Cf. Vita Richardi 6.) Confirmata sane electione, et [Col. 0205A] scripto roborata, deducitur ab episcopo novus Jacob in cordis laetitia, et benedictione data more solempni, praelatus est custodiae gregis Domini. Aderat jam tempus ut impleretur prophetia beati viri Odilonis, quod per eum et domnum Fredericum locus antea permodicus insigniretur, ut et ipse beatus Odilo de profectu illorum tamquam de suo gratularetur. Suscepta itaque praelationis sarcina, studuit elationem et jactantiam cavere. Sciebat enim oportere sibi prodesse fratribus magis quam praeesse. Cui tantam Deus contulit gratiam ut a regibus et principibus, a divitibus et mediocribus miro diligeretur affectu; quia et congruum erat ut, quem Deus perfuderat gratia, ab omnibus amaretur. Ordinatus vero est per manum domni Heimonis Virdunensis episcopi [Col. 0205B] anno ab inc. Dom. 1004, cum jam post Ottonem III secundo jam anno principaretur Heinricus consanguineus ejus, qui 9 regni sui anno imperator creatus est. Hujus ergo principis curiam pro quibusdam negociis domnus et pater Richardus adire compulsus venerabilem Fredericum secum duxit, qui et de imperiali sanguine procreatus et principibus regni erat notissimus; ut quod per se posse diffidebat, illius optineret gratia, cui aliquando, dum esset in seculo, tota parebat curia. Verum dispositis sedibus, et residentibus pontificibus et abbatibus, astantibus etiam regni primatibus, cum longe inferius resideret pater mitissimus, et memorabilis ejus monachus, ut regis et principum consanguineus, inter primos palatinis consiliis interesset eminentiorique [Col. 0205C] loco sederet, ratus non sibi fore utile, si patri cui suberat praemineret sessionis ordine, rem fecit memorabilem et imitandam posteris. Surgens namque a latere principis, et suppedaneum suum ipse ferens, abbatem suum petivit, et posito ad pedes ejus suppedaneo, in eo ipse resedit, dans omnibus monachis cunctis postmodum futuris seculorum seculis formam verae humilitatis, et quod vere exaltatur qui sponte pro Deo humiliatur. Hoc ergo ejus factum omnibus fuit miraculo et laudi datum est, quod non pro laude hominum, sed pro divino famulitio et paterna reverentia celebratum est. Nam regalis magnificentia humilitatem nobilitatis illius amplexata, Christumque in famulo suo devote venerata, cum eum ad se invitasset, et ille a pedibus [Col. 0205D] patris avelli nollet, rex altiori ingenio viri prudentiam admiratus, abbatem ad se evocatum e latere suo sedere fecit, atque post eum domni Frederici sedem sisti praecepit. Sic familiaritatem regis et principum adeptus domnus abbas Richardus, in brevi, sapientia, consilio, astu, prudentia et honesta conversatione cunctis manifestatus est, ut in negociis curialibus disponendis nullus illo utilior, nullus prudentior, nullus validior aut acceptior judicaretur. (Fol. 76.) Probat hoc principalis erga eum liberalitas, qua pro amore ejus Virdunense, cui praeerat, dilexit coenobium, ut dona ei ingentia in auro et [Col. 0206A] argento, in palliis et sacratis conferret vestibus, et totum se adeo in amore ejus transfunderet, ut miraretur qui videret.

7. Optentis igitur pro quibus abierat, abba religiosus ad monasterium suum reversus est, cepitque velle fieri tanto propinquior Deo, quanto per gratiam ejus regi et principibus, pontificibus et quibusque praepotentibus erat acceptior. Coepit enim totum se sollicitius divinis mancipare cultibus, dominicis die noctuque invigilare laudibus, commissos sibi religiosis assuescere moribus; ita ut per totam Neustriam et Austrasiam, Franciam atque Burgundiam diffunderetur sonus sanctitatis ejus, fieretque omnibus in propatulo sanctimonia ejus. Fiebat ad eum [Col. 0206B] grandis undecumque concursus; alii ejus se subdebant magisterio, postposito mundi fallentis lenocinio; alii filios suos ei offerebant erudiendos, ut videretur jam monasterium ejus monasteriis Nitriae [(84) 1Kb] vel Aegypti conferendum pro numerositate fidelium illo confluentium, qui velut apes ad alvearia undique avolabant, diversis virtutum speciebus onusti mentes, ut illae mellis et cerae indiscretas cruribus et pedibus subveunt qualitates. O quales et quanti viri ejus claruerunt magisterio! quam preciosa et devota Deo commissa ei congregatio, doctrinis ejus irradiata, et exercitio artioris propositi ad unguem informata! Probant hoc Galliae et Germaniae pontifices, duces et comites, amore Christi ferventes, qui ex monasterio et discipulatu ejus monasteriis [Col. 0206C] quos habebant aut patres praeficiebant, sub tuitione tamen ejus et disciplina, aut si patres inde habere nequibant, quos de suis patres facere deligebant, Virduni primo probandos, instituendos et morigerandos dirigebant. Ex quibus nos, licet juniores et moderni, plures religiosos et in omni theoria probatissimos vidimus viros, angelica facie et habitu reverendos: ut ex institutione discipulorum patesceret quantae religionis, gravitatis et perfectionis eorum magister fuisset, cujus eruditionis decus in discipulorum clarebat moribus. Crescente sane numero discipulorum, crescebat census honorum. (Vita Richardi, 9.) Clarebat ubique nomen Richardi, sanctitas ejus ubique praedicabatur, et nomen Dei per eum clarificabatur. Videns autem aecclesiae suae vetustissima et pene jam diruta [Col. 0206D] sartatecta, delegit eis dejectis ampliora jacere fundamenta, et in meliorem statum et nobiliorem novam compilare basilicam, quod et brevi actum est. Turres enim ecclesiae ipsius domnus Fredericus ex suo fecit, et cellarium et refectorium fratrum. (G. Vird. 9.) Dormitorium vero cum dejectum restrueretur, et necessaria domus pararetur, nec posset nova parari nisi vetus mundaretur, accersitis quorum esset operis et studii id explere, cum aliqui illorum, ut assolent, erubescerent, et manus apponere in subvehendo quod mundabatur subterfugerent, vir humilitatis et gratiae Fredericus vere monachus, terrae fossor accessit, [Col. 0207A] et quod effossum est onere facto exportavit. Quis jam similia facere erubesceret, cum videret Fredericum comitis filium, fratrem duorum ducum, imperatoris consanguineum, et fecisse et non erubuisse? Fecit et huic simile opus in turrium exstructione. Cum enim jam in altum structura porrigeretur, et strumentum illud quod avis [(85) 1Kb] nominatur, subvectione caementi aptatum, perpauci essent qui ferrent, his qui huic officio erant deputati alias, ut credimus, occupatis, videns vir beatae memoriae quemdam de nobilioribus astantem, ut sumeret ligneum illud instrumentum, et caementum collo, ut moris est, subveheret ammonuit. Qui cum erubesceret, et suis id natalibus incongruum adstrueret, vir mitissimus cervice subposita quod rogabat primus [Col. 0207B] implevit. (fol. 76'.) Ac deinde porrecto juveni instrumento eodem, suo docuit exemplo ut disceret facere quod fecerat comes comitis filius, nec erubesceret si ei improbaretur factum quod constaret ab ipso quondam comite primitus actitatum. Sedebat autem quadam die idem vir memorabilis in coquina fratrum, et operis quippiam exercebat, scutellas abluens et vasa alia mundans; cum ecce ad ostium quoquinae Godefridus dux frater ejus adveniens aditum precabatur. Cui cum aperuisset unus ministrorum qui forte aderat, videns dux fratrem suum operi cepto insistentem, capite inclinato et alludens ad nomen comitis: Non deceret, ait, comitem talia facere, non enim sibi conveniunt nomina et actus, nobilitas generis et exibitio operis. Cumque egrederetur, ille [Col. 0207C] egredientem subsequutus, nacta oportunitate loquendi, sic ait fratri: Optime, ait, prosequutus es, o dux, quia tanta est dignitas hujus officii, et tantus est cui inpenditur, beatus scilicet Petrus apostolus, et sanctus confessor Vitonus, quod nec meae congruit parvitati, ut praesumam ad hoc eis exibendum quasi pro nobilitate generis mei; nec tanta est humilitas mea, ut merear ab eis in illorum qui hoc officio digni habentur consortio deputari. Tanta erat tunc abjectio et suimet despectio in anima illius fidelis, ut ejus humilitas praedicaretur, et miraculo esset cunctis qui noverant nobilitatem generis ejus. Nam cum sederet quadam vice privatus, et necesse esset ei calceos extrahere, quidam de fratribus, quem ipse senem vidi et a quo puerulus ista audivi, Johannes nomine, [Col. 0207D] procumbens cum vellet ei pro caritate servire, obstupescens et quadam religiosa obstinatione obsequium ejus recipere nolens, prohibuit eum dicens: Quid mihi prodest, frater, honores seculi reliquisse, si a fratribus obsequium, quod habuissem in seculo, cum non sit necesse, accipio? Qui ad hoc veni ut serviam, servitium quod non expedit quomodo accipiam? Ita dicens, fratris repressit animum, dans omnibus maximum patientiae et humilitatis et vilitatis appetendae documentum. Hec in transcursu, pro innotescenda omnibus beatae mentis abjectione, dictum sit; nunc ad ordinem rei flectamus articulum.

[Col. 0208A] 8. Edificata igitur nova aecclesia majori ambitu et elegantiori opere, necessarium fuit ut corpora quorundam sanctorum pontificum transmutari debuissent. Tunc corpus sancti Madelvei incorruptum repertum est, et in cripta sanctae Mariae sub altari in vase marmoreo decenter repositum. Tunc etiam facta est translatio duorum episcoporum Hildini et Hattonis Nonas Maii, et ad dexteram crucis monasterii, ad dexteram scilicet altaris sancti Johannis baptistae positae sun eorum reliquiae. (Vita Richardi, 8.) Corpus autem domni Berengerii episcopi et monachi in ingressu claustri tamen infra monasterium repertum, incorruptum inventum est, excepto pede qui in vita ejus aruit; et casula cum sandaliis ab ejus corpore abstracta est, et in thesauris aecclesiae cum reliquiis [Col. 0208B] reposita. Corpus vero ejus sanctissimum superius versus cancellos chori transmutatum est, casula nova et sandaliis honeste procuratum, et e regione sepulcri altare sancti Firmini, quod ipsius tempore ab eo inventum est, positum. At vero corpus domni Dadonis episcopi e regione duorum supradictorum pontificum, ad laevam scilicet crucis monasterii, ad sinistram partem altaris sancti Martini, honorifice reconditum est. Reliquorum vero episcoporum corpora infra chorum continentur, et desuper tabulatum de lapidibus sectis et quadratis factum est. Attamen quinque episcoporum corpora subtus pulpitum, quo aevangelium recitatur, contineri a multis audivimus, quorum tamen nomina non tenemus. (Fol. 77.) Pulpitum autem aere crebris tunsionibus in [Col. 0208C] laminas tabulasque producto, et deaurato, factum esse constat satis accurate et eleganter, et per 12 tabulas, 12 prophetarum imagines, 12 apostolorum formas subvehentium, sculptorio et polimito [(86) 1Kb] opere exaratae sunt. Et hec quidem ad occidentalem partem, ad dorsum scilicet stantium et canentium, positae sunt. At vero ad septemtrionalem 4 fluviorum species de paradiso emanantium in 4 partibus eminent. In gyrum autem, quo aevangelii recitator stans obumbratur, Abrahae offerentis filium, Abel agnum, Isaac benedicentis, et Jacob supplantantis, et Tobiae sepelientis, et David manufortis imagines agnoscuntur, simili opere compilatae. In facie autem dominus Jesus in throno majestatis residens, et Virgo mater, et Baptista Johannes cum 4 aevangelistis apparet. [Col. 0208D] Porro dextra levaque Domini angeli et archangeli cum Cherubin et Seraphin Redemptori obsequium exibent. Instrumentum vero illud quod paratum est receptui textus aevangelii, Johannes aevangelista in similitudine aquilae volantis adornat. In ora autem et summitate operis versibus exametris auro digestis patris Richardi devotio summa notatur. Propiciatorium sane sanctorum exornant corpora, quorum meritis floret aecclesia. Et in medio quidem alto satis et prominenti cyborio sanctus quiescit Vitonus redimitus frontem auro purissimo et gemmis pretiosissimis, quibus concluditur majestas Dei incircumscripta [Col. 0209A] et incomprehensibilis, habens ad dexteram beati Petri, et ad levam ejusdem beati Vitoni auro prominentes imagines opere factas caelatorio, quas ambiunt colunnae [283 1Kb] ex electro purissimo cum basibus argenteis arte fusili et anaglifo productae. Ipsum quoque cyborium dominicae resurrectionis, apparitionis et admirabilis ascensionis opere caelatorio protensis adornatur insigniis, habens ante se altare sacratum in honore sancti Vitoni et omnium confessorum: ad levam autem altare sacratum in honore sancti Pulcronii et omnium martyrum, habens et ipsum suum cyborium, quo continetur corpus ejusdem beati Pulcronii, auro et argento decoratum: porro ad dexteram altare in honore sancti Possessoris habetur, et omnium virginum, cum cyborio, [Col. 0209B] quo corpus ejus continetur, simili opere adornatum. Altare vero majus in honore sancti Petri apostolorum principis sacratum est ob privilegium aecclesiae ipsius, quae priscis temporibus in honore ipsius apostoli et facta et consecrata est. Ante hoc tabula habetur aurea, auro mundo et purissimo et gemmis preciosissimis densissime conserta, opere mirifico et arte celatoria facta, praeferens imaginem Domini signum crucis tenentis et super aspidem et basiliscum ambulantis, et dextra levaque imagines apostolorum Petri et Pauli ejusdem operis et metalli. Ad quorum vestigia procumbentes, cerneres imagines domni patris Richardi et Mathildis digne memorabilis, supplices manus tendentes, et quasi ut grata hec eorum [Col. 0209C] habeatur oblatio, alterius censu, alterius studio facta, supplicantes. (Cf. C. Vird. 9.) Factum est et altare gestatorium ex auro purissimo interius mire fabrefactum opere consimili, studio et largitione domni Herimanni comitis, in modum tabularum consertum et conpactum, quod cum aperitur, et altare est, et tabulae aperiuntur, quibus si moram adhibeas, quod est instrumentum Moysi et Aaron imaginibus gloriosum, figuram dominicae crucis exprimit. Habet hoc a quattuor cardinibus quattuor aevangelistarum, hominis, leonis, tauri, et aquilae species ex argento opere fusili, praefatum altare portantium, et se invicem versis vultibus respicientium. Super ipsum vero altare brachium sancti Pantaleonis ponitur pallio serico involutum, et ligno inclusum, [Col. 0209D] argento et auro decoratum, quod attulit cum corpore ejusdem a Nichomedia Coloniensis episcopus [(87) 1Kb] , optentum dono Constantinopolitani imperatoris, (fol. 77'.) quando pro ejus filia Ottoni II in matrimonio jungenda jussu ejusdem Ottonis ad eumdem imperatorem legatus missus est, cum episcopis duobus, ducibus et comitibus. Et cum, optentis pro quibus ierat, licentiam redeundi accepisset, et imperator ei sociisque ejus munera plura optulisset, et accipere renuissent, corpus sancti Pantaleonis ab eo [Col. 0210A] archiepiscopus petiit, et optinuit, et reversus Coloniam detulit. Fuerat autem cum eo in expeditione ipsa quidam ejus consanguineus, dominus castri de Commarceio [(88) 1Kb] , et multa prece obtinuit ab eo brachium corporis sancti Pantaleonis, quod et in aecclesia praefati castri reposuit. Evolutis postmodum aliquot annis, obsessum est castrum ipsum, et eversum atque succensum. Cumque flamma tectis aecclesiae illaberetur, et victricibus globis interiora aecclesiae lamberet, dolens sacerdos de combustione sanctarum reliquiarum, cuidam armatorum ut aecclesiam ingrederetur et desuper altari reliquias tolleret, significavit. Qui mox ingressus, reliquias tulit et reposuit; et cum ibi adesset abbas R., brachium sancti praesente presbitero marca [Col. 0210B] argenti ei vendidit; quod domnus ipse cum sciret pro certo martyris esse reliquias, Virduni gaudens attulit, et paratum argento et auro diebus festis super altare ponitur. Fecit et alia plura ornamenta, libros evangeliorum auro et argento paratos, cruces ex auro purissimo 3, ventilabra argentea 2, librum epistolarum 1 argento paratum, missale 1, collectarium 1 similiter argento paratos. (Cf. G. Vird. 11.) Dedit et Heinricus imperator calicem 1 aureum premaximum cum gemmis preciosissimis et patena ejusdem metalli, et scutellam 1 de berillo, et pixidem 1 de onichino, in qua servaretur corpus dominicum dependens super altare: praeterea innumera dona auri et argenti et praediorum sacrarumque vestium, et philacteria aurea et argentea et [Col. 0210C] cristallina cum sanctorum reliquiis, capsam 1 auream insignitam reliquiis 12 apostolorum, et cornua 2 eburnea idemtidem reliquiis conferta. Fecit etiam memorabilis pater Richardus coronas 2 ex argento et auro, et tertiam parvulam, ubi dependerent signorum restes. Adverada quoque comitissa dedit sancto Petro casulam viridem cum aurifrisio, et multi multa dederunt, quae enumerare longissimum est. Unde et in brevi factus est locus ille insignis. (G. Vird. 8, 9.) Ejus namque exemplo provocata progenies domni Frederici seculo renunciavit, et adherens discipulatui praefati patris praedia sua et patrimonia aecclesiae dedit. Godefridus comes pater Borracum dedit, inde relato filio suo ab Italia [Col. 0210D] Adalberone episcopo, cum eum parentes ejus in aecclesia S. Vitoni sepeliri mandassent, et contra eorum voluntatem in aecclesia S. Mariae sepultus fuisset, pro requie animae illius dederunt S. Vitono Forbacum [(88*) 1Kb] . At vero Herimannus, qui et Hezelo, filium suum Gregorium in annis puerilibus Deo obtulit, et omnem devotionem suam ad eundem locum vertit. Dedit enim S. Petro et S. Vitono Haslud cum aecclesia, in Fesseca unam ecclesiam, in Rotgericorte 12 mansos in Ermefredegehen [Col. 0211A] unam aecclesiam. De his factum est post mortem ejus concambium, et dedit pro his comes Balduinus Flandrensis Bonvillare cum dimidia ecclesia, Hevenges similiter cum dimidia, in Vitereio vineas cum quadam parte aecclesiae, in Harvia 30 mansos cum familia magna. (G. Vird. 9.) Sine isto tamen concambio tradidit adhuc praefatae aecclesiae Monnau et aecclesiam cum silva spaciosa; Fontagiam quoque cum familia et vinea optima. Dedit etiam pro anima filii Godefridi ex concubina nati, in claustro tumulati, non tamen juxta fratres et patrem, duas aecclesias, quarum una dicitur Ham, alia Gengeavia.

9. Fecit et vestes sacratas in aecclesia preciosissimas. Et cum aecclesiam ipsam prae cunctis mortalibus [Col. 0211B] suis ditasset bonis et possessionibus, ad ultimum semetipsum Deo optulit, et monachus factus est, ut in aeternum cum Christo regnaret. Mathildis autem, uxor ejus digne memorabilis, bonis pollens virtutibus et misericordiae studens operibus, in claustro ipsius monasterii defuncta venerabiliter quiescit humata. Cujus ad caput filia eorum Odilia virgo sacratissima locum habet sepulchri. (Fol. 78.) De hac sermo extitit, et nos a senioribus audivimus, quod egressa a finibus Bavariae venerit Virdunum 4 feria ante sanctum diem paschae, volens cum patre et matre et fratribus diem paschae celebrare. Quam cum vir Domini Richardus intuitus fuisset, inter blanda consolationis alloquia, an aliquid infirmitatis pateretur interrogavit. Qua respondente sanam se [Col. 0211C] esse, et nullius egritudinis molestiam se sentire; ille prophetiae spiritu plenus, praevidens imminere tempus vocationis ejus: Vale, ait, filia, vere salutis aeternae filia. Nam cras hac in hora assumeris in gloria; et recipies a Deo pro bene gestis praemia sempiterna. Elegit enim te Deus sociam esse sanctarum virginum, quia jocundum ei in corde tuo virginitatis praeparasti habitaculum. Obstupuit ad hanc vocem pii patris ancilla Dei, et quia virum Dei credidit non posse mentiri, verbis ejus credula cepit de fine suo tractare, excessus suos pertractare, et suffragium consolationis et orationis ab eo expetere. At ille caput sanctum super pectus suum reclinans, et, quasi jam per incorruptionem corporis et spiritus [Col. 0211D] alterata esset, eam demulcens, confortabat spiritum ejus in Domino, proponens beatam eam fore, quam certum erat ad nuptias agni festinare. Post hec eam reficere jussit, omnibus mirantibus quomodo eam sanam et vegetam in crastino morituram predixerit. In crastinum autem liquore sancti olei ab eo inuncta, cum nullam gravedinem pateretur, mandato pauperum cum eo interfuit, et in eodem quo laverat pedes pauperum loco virum beatum intuita: Hec, ait, requies mea in saeculum [Col. 0212A] seculi, hic expectabo diem Domini. Ad missarum itaque sollempnia ivit, et cum communicasset vivificis mysteriis, dolore aliquantulum pulsata ad cellam rediit, et adveniente viro Dei cum fratribus, exitum suum orationibus muniri petiit, et sic inter manus ejus in cinere et cilicio se reclinans, inter verba orationis laeta spiritum efflavit. Et recedente beata anima, tanta illic emanavit flagrantia [284 1Kb] odoris, ut nulli dubium foret venisse illic auctorem suavitatis. Curatum sane est corpus ejus pia religiosorum instantia, et usque in diem tertium in aecclesia pia servatum sollicitudine et industria; et sic sabbato sancto terrae mandatum cum gloria. (Cf. G. Vird. 9.) In hoc monasterio domnus Liethardus comes de Marceio ad conversionem veniens [Col. 0212B] Bailodium contulit, et multis annis in sancto vivens proposito, tandem Cathalaunis, quo eum oboedientia miserat, defunctus et sepultus est, et demum Virduni relatus in claustro tumulatus est. (Vita Richardi, 9.) Godefridus dux Gozelonis frater ibidem sepultus, 29 mansos in Beurunes dedit, et sua suppellectile locum admodum ampliavit. Dodo etiam de Comitis castro juxta Teodoricum comitem ibidem in ingressu monasterii quiescit. Ludovicus quoque comes et monachus. (G. Vird. 9, 11.) Hildradus comes Richardum filium suum post episcopum beato patri baptizandum offerens, Baronis curtem sancto Vitono dedit, et defunctus in galilea [(89) 1Kb] tumulari meruit. Non est autem facile referre, quot de diversis partibus Franciae, Neustriae [Col. 0212C] et Austrasiae, spretis mundanae vanitatis illecebris, sub disciplina et magisterio patris Richardi monasticae se subdebant religioni. Ita namque in ejus amore se transfuderant reges, pontifices et potentes, ut summo eum venerarentur affectu, et patrem eum dicerent patriae ob paternum ejus erga omnes affectum, quo cunctos fovebat et relevabat. Erat enim pius in vultu, reverendus incessu, severus circa reprobos, dulcis erga benivolos, forma honestus, actione compositus, praeferens semper honestum utili, qui nullo terrore, nulla adulatione a vero flecteretur, in observatione regulae ferventissimus, in corrigendis viciis prudentissimus, in castitate cluentissimus, in exibitione bonorum operum [Col. 0212D] perfectissimus.

10. (1020) Baldricus igitur Leodiensis episcopus [(89*) 1Kb] cum beatum virum unice diligeret, coenobium Lobiense divitiis opulentissimum ei tradidit regendum, ut industria ejus religionis in eo reformaret propositum, quod videbatur a pristino rigore inmutatum. Cujus exemplo delectabili provocatus, cum videret religiosam ejus conversationem in bonis et sanctis moribus, et incrementum religionis et monasticae perfectionis in coenobio eodem excrescere [Col. 0213A] gaudens miraretur, cepit jam majora meditari, et in suburbio Leodiensi in honore Laurentii martyris monasterium edificari constituit. Evocato ergo ad se eodem abbate, desiderium suum ei aperuit, et ut desiderii ejus cooperator accederet monuit, et obtestatus est adiciens multum perfectioni ejus posse proficere, si ejus studio et industria domus Dei extrueretur, in quo laus et gloria Dei devote die noctuque celebraretur. (Fol. 78'.) Adquievit vir Domini, et congregatis artificibus, delegatisque necessariis sumptibus, Christo domino adjuvante, et beato Laurentio cooperante, opus inchoatum agiliter perficitur et dedicatur, et fratres, qui Deo cotidianis deservirent, ex monasterio sancti Vitoni adducuntur; quibus loco praepositi praeficitur [Col. 0213B] domnus Stephanus, qui in praefato cenobio cellerarii officio fungebatur. Tactus simili bonae devotionis desiderio domnus Rotgerius Catalaunicae civitatis episcopus, industria et labore ejusdem patris Richardi in suburbio Catalaunensi in honore sancti Petri monasterium a fundamentis construxit, et a monasterio sepefato fratres cum libris et ornamentis necessariis, qui inibi deservirent, deduxit, et in vita sua ipse per se utraque rexit monasteria. (Vita Richardi, c. 12.) De quo hoc fertur mirabile, quia cum turres ecclesiae sancti Laurentii in altum jam porrectae, et usque ad cacumen elevatae, postmodum reclines viderentur, et in ruina eorum [285 1Kb] certa esset dejectio aecclesiae, vir Dei adveniens, dolorem fratrum, quem ex tedio dejiciendae et iterum reparandae [Col. 0213C] turris habebant, blande consolatus est; et nocturno tempore aecclesiam ingressus, cum diutius in oratione pernoctasset, januis patefactis egressus est, et iterum orationi incumbens cum surrexisset, signum crucis edidit, et confestim turres, quae reclines videbantur, dato maximo strepitu in sese resilientes subsederunt: et, ut cernentibus patet, ita in se resilierunt, ut cunctis palam daretur intelligi, angelico id factum esse ministerio. Tantus autem resilientis in se structurae crepitus factus est, ut fratres monasterii tantorum sacramentorum ignari a lectis cum maximo timore exurgerent, putantes in ruina turrium quam verebantur dejectam esse partem aecclesiae. Quos vir Domini ad consuetudinarium matutinorum [Col. 0213D] officium invitans, ipse cum eis interfuit, et mane facto beneficia Domini oculis videnda monstravit, atque ad amorem eos tanti beneficii largitoris mirifice animavit. Hujus miraculi testis est tota Leodiensium civitas, et patres qui viderunt narraverunt ea filiis, et filii filiorum filiis, ut cognosceret generatio altera. Temporibus illis principabatur Francis Robertus, qui Constantiam duxit uxorem. Hic ter beato patri nostro abbatiam sancti Petri Corbeiacensis regendam contradidit, ut ejus institutione et vigore servaretur in eo regula patris Benedicti, et rigor reformaretur monasticae institutionis. Balduinus vero Flandrensis [Col. 0214A] abbatias ei quamplures tradidit, abbatiam scililicet sancti Petri Gandensis, abbatiam sancti Amandi, abbatiam sancti Bertini, abbatiam sancti Richarii et abbatiam sancti Judoci. Rexit et alia quamplurima cenobia, Bretuliensem, Humulariensem, sancti Quintini de Monte, sancti Wandregisili, sancti Huberti, sancti Remacli, Malmundariensem, Waltiodorensem, Belliloci, sancti Urbani, sancti Vincentii Mettensis insulae, et alia perplura quae non occurrunt memoriae, quas omnes in meliorem reparavit statum, et melioratis abbates de suis quos elegit instituit. Cenobium vero Belliloci, sancti Petri Catalaunensis, sancti Urbani [286 1Kb] ipse in vita sua rexit. Preerat tunc Cameracensi aecclesiae et Atrebatensi Gerardus venerabilis episcopus. Hic aecclesiam [Col. 0214B] sancti Vedasti in suburbio Atrebatensi sitam, de maximis divitiis ad maximam redactam penuriam, anno ab incarnatione Domini 1008 huic patri nostro, quem unice diligebat, assignavit; in qua vir Domini tanta egit et passus est, ut, si singula scriberentur, et lectori ut vereor tedium et audientibus generarent fastidium; sed de multis pauca dicenda sunt, et fortasse utilius proderunt. Dicamus itaque quid rerum intercesserit, ut ad inopiam redigeretur locus tantarum divitiarum. Non autem visa, sed a senioribus audita referimus.

11. Quidam servientium sancti Vedasti in tantam eruperat proterviam [287 1Kb] , in tantam excreverat insolentiam, quia aliquanto necessarius erat aecclesiae, ut infra atrium monasterii domum sibi constitueret [Col. 0214C] magnae altitudinis et fortitudinis quasi pro tuitione loci. Sed nacta oportunitate contumatiae exercendae, secularitatis in monasterio superabundanti desidia provocatus, propugnacula erexit, infirmiora munivit, et non jam pro loco, sed contra locum et Deum rebellare nisus est, bona aecclesiae diripiendo, vernaculos et ancillulas sibimet aggregando, canum turbam, histrionum et scurrarum ineptam congeriem deducendo, nec eos ab ingressu claustri arcendo: (fol. 79) cum potius ipse in eo obsequentium stipatus cuneis assidue sederet, et habitacula servorum Dei actibus illicitis prophanaret. Ubi vero vir Dei coenobium ipsum regendum suscepit, et a fratribus, quibus erat mens sanior, susceptus est, non est passus tantam domus Dei videre desolationem; [Col. 0214D] quin immo ad ejus omnimodis se superextendit ereptionem. Cogitavit tamen si posset liberti illius emollire mentis duriciam, et verborum dulcedine [288 1Kb] lenire proterviam, ut cessaret ab oppressione et conculcatione aecclesiae, cui pro debito et jure naturae debebat potius subesse quam praeesse. Sed servum malum non frangunt verba sed verbera, sicut dicit Sapientia, quoniam qui mentis est durae suscipiet vulnera (Prov. XXVIII, 14). Et licet verba sapientis sint tanquam clavi in altum defixi, tamen non audiit stultus verba prudentiae, quia non dicebat [Col. 0215A] ea quae versabantur in corde ejus. Impletum enim erat illud veridicum Salomonis proverbium: Qui nutrit servum delicate, sentiet illum contumacem (Prov. XXIX, 21). Quid faceret, quo se verteret anxia mens viri Dei? Cilicio itaque obvolvitur, cinere aspergitur, et, in excubias commissi gregis pervigiles noctes ducens, Deum precabatur attentius, ut ab oppressione inimici et membrorum ejus tueretur aecclesiam suam, misereretur parvulis, et protegeret a scandalo; se ipsum quoque, quem eis praeposuerat, talem faceret ut subditis eum et matrem pietas et patrem exiberet disciplina, ut esset in eo et juste consulens misericordia, et pie seviens disciplina. Nacta igitur temporis oportunitate populum conveniens, cum pauca pro re et tempore contra [Col. 0215B] superbiam disseruisset, et de sectando religionis proposito nichilominus quedam perorasset, ubi vidit deflexos ad se animos populi, munitionem quam patiebatur infestam adivit, et, ea funditus destructa, illum qui contra justitiam tumidus superbiebat, captum in elemosina sancti Vedasti sedere et de elemosina vivere instituit, sicque locum ab ejus et obsequentium ejus importunitate eripuit. Cepit ergo tanto ferventior studiis religiosis insistere, et deductis a Virduno fratribus in spiritualis exercitii tyrocinio probatis curam loci commisit, inter quos erat Rothardus a Leodio sapientia et religione nominatissimus, quanto noverat et sibi qui praeerat et eis qui suberant expedire. Verum quia vita ejus casta et sancta moribus inhabitantium aversabatur, [Col. 0215C] durumque eis videbatur quod in mente veteri cogebantur nova meditari, ex rebellione audacia sumpta, conati sunt quidam eorum de ejus morte tractare.

12. Imminente itaque quadragesimali tempore, quia hec erat monasterii regula ut in illis diebus artiori se quisque mactaret continentia, cum ad hoc propensiori cura et ferventiori compellerentur, tectus in corde livor cepit altius serpere, et ad perficiendum quod anhelaverant in dies mentem excruciatam permovere. Quid multis inmoramur? Venit sacratissimus dies coenae dominicae, et quae erat pacis et concordiae, reconciliationis et misericordiae, haec factiosis convenit dies proditionis et malitiae perpetrandae. Deliberatum est enim apud illos ut [Col. 0215D] eo die perexpleto, cum post ministerii salutaris expletionem vir beatus fessa corporis membra quieti laxaret, cum omnes dormirent, ab eis gladiis perimeretur. O praesumptio temeraria! o impudens audatia! Quis furor, post immolatam illam agni paschalis victimam, ea die vel nocte quemquam quamvis nocentissimum morti adjudicavit? Nec latuit virum beatum feralis illa malorum deliberatio. Audiit namque quod ea nocte ab impiis perimendus esset, nec timuit. Timor enim Domini castus, qui permanet in seculum seculi, a mente ejus timorem mortis exclusit, quia noverat quod nemini super eum potestas daretur, nisi quantum a Domino permitteretur. [Col. 0216A] Totum ergo se committens Domino, ivit cubitum, caput habens retectum, paratus, si Deus vellet, ad excipiendum jugulum. Cum ecce ante matutinum tempus, omnibus post laborem quiescentibus, duo illi, quorum erat operis et voluntatis patrem jugulare, surgentes clanculo dormitorium egrediuntur; et accincti gladiis, cum de perpetrando scelere se mutuo devotantes contestarentur, ad hoc ultimum devenerunt ut unus illorum pedetemptim singula dormitorii lecta circuiret, ne aliquis superesset qui vigilaret, a quo deprehendi verebantur. Quod ubi factum est, et ille est reversus ad socium, captata oportunitate maliciae perpetrandae, simul patris Richardi cubile adeunt videntque virum capite retecto soporatum. (Fol. 79'.) Cumque unus audacior [Col. 0216B] in scelere armatam in illum vibrasset dexteram, brachio obrigescente divinam erga se sensit clementiam, ne perderet patrem, qui multos ad aeternam transmissurus erat hereditatem. Stabat exerta [289 1Kb] dextra, inpos ad feriendum, nec inpos ad gladium reponendum. O admirabile Dei praeconium! mira patientia! pietas praedicanda! Poterat Jesus noster suos illos palestrites a peccati voluntate avertere, poterat, mox ut cogitata ad effectum perducere temptaverunt, morte multare. Sed sustinuit in multa patientia filios irae, ut faceret filios misericordiae. Invasit ergo miserum illum timor cum febre, et recessit a lecto patris, quem protegebat gratia Omnipotentis. Nec multo post signo dato ventum est ad aecclesiam, et ille quem remordebat conscientia, [Col. 0216C] inter alios nocturnali sinaxi interfuit, quanquam tremens, quanquam infirmus, quanquam mordacis conscientiae stimulis aggravatus. Ubi vero ventum est ad tenebras, miser ille, dum Kyrie eleyson cum versibus cantaretur, corde compunctus genibus patris advolutus est, clamans et ipse patri: Domine, miserere, scilicet ut sui misereretur, sicut Deum sibi misereri precabatur. Obstupuit vir sanctus ad tactum fratris vestigiis ejus procumbentis, et quid esset prorsus ignorabat. Suscepto tamen eo et in partem declinato, orationem complevit, et dato lumine ceteris ad strata regredientibus, aliquos de fratribus secum retinuit; secedensque in locum congruum, data oportunitate loquendi, trementem [Col. 0216D] fratrem et plorantem, totoque corpore terrae prostrato capite terram ferientem, quid pateretur requisivit. Ille gemitu interrumpente: Peccavi, inquit, in celum, pater, et coram te, qui nolebam dici et esse filius tuus, factus sum persequutor tuus. Et proferens gladium de sub cuculla: Ecce, inquit, quem extendi nocte hac ad feriendum te, sed Jesus tuus protexit te. Volui quidem perdere te, sed protector tuus Dominus defendit te. Exemi gladium in te, sed cujus est virtus et imperium, gladium continuit, et te a morte, me ab interitu animae et ab homicidio salvavit. Parce ergo mihi, quia converti paratus sum et tuis monitis adquiescere, regularibusque subdi institutis; [Col. 0217A] tantum dona mihi quod deliqui in te, et ora Deum pro me. Non erat hoc grave beato viro, donare peccantibus in se, qui ad proprias injurias erat patientissimus. Toto ergo corpore prostrato, gratias egit protectori suo Deo, inde fratri benigne indulsit quidquid in se deliquerat, plurimum eum consolatus, inculcans ut confiteretur Domino peccata sua; dicens peccatum aliquando esse peccatum, et penam peccati, quae omnia vitare quiret, qui confessioni operam daret. Pauca ergo pro tempore loquutus, fratrem consolatum dimisit, dans in mandatis ut mane facto ad se rediret, et quae sibi imperarentur faceret, et ita discessum est. Pater Richardus oratorium petiit, et quod superfuit noctis in laudibus Creatoris exegit. Die facto, prima dicta, consuetudinarie [Col. 0217B] officio expleto, ubi tempus oportunum datum est, patrem filius requisivit, et data confessione, penitentiaque accepta, alacer et sospes ab eo recessit, dicens multum sibi prodesse quod hac eum occasione Dominus sibi asciverit. Hic ex tunc patris Richardi fuit filius dulcissimus et comes individuus, hic consiliorum particeps, quia erat nobilibus ortus natalibus et litteris adprime eruditus, et videbat in eo penitentiam cum verecundia. In capitulum ubi ventum est, publicam penitentiam egit cum socio corde contrito et humiliato, et fratres glorificaverunt Deum, qui avertit peccatum hoc ab eis; et jam in majori veneratione sanctum Dei habere ceperunt, quem Deo karissimum, mortis inpavidum, sui contemptorem, injuriae donatorem, et ob id [Col. 0217C] Deum defensorem et tutorem habere sciebant. Jam autem si quis esset qui viro Dei aliquando infestus fuisset, surgebat in medio, et confitebatur quidquid illud esset, satis verens ne etiam circa se deseviret indignatio divina. Precabantur itaque omnes pariter sibi indulgeri, quia eum non ut decuisset patrem et dominum tractaverant, et facta est ruina duorum sui ipsius et multorum in spiritu resurrectio. (Fol. 80.) Igitur vir Dei generali omnibus indulgentia data, tanta [290 1Kb] in posterum ab omnibus caritate dilectus est, ut merito diceretur: Haec mutatio dexterae Excelsi (Psal. LXXVI, 11).

13. Ordinata itaque dehinc aecclesia personis et necessariis sumptibus, Virdunum rediit, praedictum [Col. 0217D] fratrem secum deducens, quia intelligebat eum utile vas futurum in domo Domini. Nec eum spes fefellit Cepit enim totus alteratus perfectiora meditari, amare honestatem, diligere ordinem, omnes sibi praeponere, se omnibus postponere, et si quid est quod virum honestum deceat, ad id modis se omnibus informare. Quamobrem diligebatur a viro Dei, et cotidiana monitione ad meliora sectanda incitabatur. Leduinus nomen erat viro. Hic est ille Leduinus, qui postmodum jussu et obedientia praedicti patris sub eo sancti Vedasti annis multis rexit aecclesiam. Verum hoc in patre nostro memorabile [Col. 0218A] videtur, quod tanto eum affectu dilexit, quem de morte sua tractasse cognoverat. In quo consideranda est pietas ejus et patientia invicibilis, quae vicem ledentibus rependere non novit, qua in tantum abundabat animi ejus directa simplicitas, ut quem passus fuerat inimicum, eum sibi crederet fidum amicum. O mens vere plena Deo! simplicitas sine simulatione! caritas sine emulatione! Sed sufficiant interim ista, festinandum nobis est ad reliqua. Non enim omnes ejus virtutes animi describere possumus. Supersedendum aliquibus est, ut ad potiora sufficiamus. Et nunc quidem de benificientia dicamus quod possumus, quia non omnia possumus, qua ita sibi filiorum animos obligaverat, ut inmemor injuriae, memor gratiae diceretur. Considerabat enim singulorum [Col. 0218B] affectus, necessitates, oportunitates, et ita quibusque mirabili verborum et vultus gratia occurebat, adjiciens verba bona rebus bonis, et praedicatione benigna et humana se ipse commendans, ut pluris estimaretur animus ejus, quam illud quidquid esset quod querebatur. [Cf. SENEC., De benef. II, 2.] Quemadmodum enim in egris oportunitas cibi salutaris est, et aqua tempestive data remedii locum optinet, ita beneficia ejus, quamvis levia, quia praesto erant, quia occurrebant voluntati, gratiam preciosi, sed lenti et diu cogitati muneris vincebant. Gratissima enim erant quia parata, quia facilia, quia occurrentia, ubi nulla erat mora nisi in accipientis verecundia. Noverat enim optimum esse antecedere cujusque desiderium, et proximum sequi; [Col. 0218C] illud vero melius, occupare antequam rogaretur. Nam cum homini probo, ut ait Seneca in libro (II, 1) de Beneficiis, ad rogandum os concurrat, et suffundatur rubor, qui hoc tormentum remittit multiplicat munus. Nulla enim res carius constat, quam quae precibus empta est. Hinc sanctus Benedictus de dandis necessariis agens: Consideret, inquit, abbas infirmitates indigentium, non malam voluntatem invidentium. Qui considerandas infirmitates praecipit, occurrendum docet precibus, divinandam cujusque necessitatem, ut rogandi necessitas auferatur. Ceterum et hoc in patre nostro beneficientiae partes adjuvabat quia, si quis ei de secretis animae, de internis mentis motibus confitebatur, tanta ei inerat [Col. 0218D] mentis benignitas, tanta dulcedo, tanta compassio, ut qui solus advenerat ut se proderet, alterum se illum esse crederet cui confitebatur, cui non immerito tamquam alteri sibi animum suum applicaret, et se ipsum crederet. Occurrebat namque voluntati ejus, et ita ei conformabatur, cum dolente dolens, cum tribulato spiritum et ipse contribulatum adhibens, ut unam animam duobus inesse corporibus, dum alterum se stupet is qui advenerat, miraretur. Quae res gratissima est mediocribus, utillima pusillis, qui eo utuntur affectu quo vident sibi adclines quibus loquuntur seu confitentur.

[Col. 0219A] 14. Jam vero in capitolio [(90) 1Kb] si quis sermonem ejus audisset, totus tremebat, totus estuabat, totus ad reprehendendum se acutissimum stimulum compunctionis adhibebat, ac si prae oculis videret parata gehennae incendia, suppliciorum dispertita omnimoda genera, donec procederet consolatio ab ore sermocinantis, fieret dulcedo mellis lingua ejus, favus distillans labia ejus! (Cant. IV, 11.) (Fol. 80'.) Non enim dissimulabat peccata delinquentium, immo cum de viciis sermo esset, ita eorum proprie spurcitias, immundiciam et foetorem verbis exprimebat, ut qui audiret miraretur, et abhorrens talibus inplicari omnino detestaretur. Erat in eo juste consulens misericordia, et pie seviens disciplina. Ut enim ait in Moralibus mitissimus doctor Gregorius, misericordia [Col. 0219B] vel disciplina multum destituitur, si una sine altera teneatur. Affectus patrem, pietas matrem, reverentia timoris dominum, disciplina exhibebat magistrum, quod totum de beneficientiae fonte procedebat. Nolebat enim consumi munus suum, qui semper paratus erat ad donum; ideo in dando beneficio corporali seu spirituali, sensu communi et rationabili tempus, locum, personas observabat, quia et momentis quaedam grata et ingrata sunt. [SENEC., De ben. II, 1.] Ingratum est beneficium, quod diu inter dantis manus hesit, quod quis egre dimisit, quod sic dare visus est, quasi sibi eriperet. Ideo vir beatus cum aliquid ab eo a filiis quereretur corporalis aut spiritualis necessitatis, non dubitavit, ne proximus esset a negante, et nullam referret gratiam, [Col. 0219C] (Ibid., II, 5) sciens nichil esse tam amarum quam diu pendere, cum equiori animo feratur a quibusdam praecidi spem suam quam trahi. Quod autem donum tam dulce homini, quam juvare consilio, participare laboribus, communicare doloribus, relevare estuantem animum, gaudere cum gaudente, flere cum flente? His donis, his beneficiis filiorum in se deflexerat gratiam, ut injuriam ejus suam arbitrarentur, laetitiam ejus suam crederent, cujus tanta erat benignitas ut, veniente eo, si quid in congregatione qualibet morari licuisset, cum egrederetur, nullus esset qui non se juvatum et relevatum, sustentatum et confortatum letabundus gloriaretur. Jam vero liberalitatem in eo laudari necesse non est, cujus non [Col. 0219D] minima portio est, in omni negocio considerare quomodo quidque aut dicatur aut fiat. Nam procedens ex liberalitate omnis benignitas properat, et proprium est libenter facientis cito facere. (Ibid., II, 5.) Qui enim tarde et diem de die protrahens profuit, non ex animo fecit; ita duas res, maximas perdidit, tempus et argumentum amicae voluntatis; quia tarde velle nolentis est. Aliquando vero in tedium adductus animus, incipit odisse beneficium dum expectat. Quod autem majus beneficium quam mortuis referre gratiam, et requiei eorum providere et consulere, quorum [Col. 0220A] acceperis elemosinam? Summa haec liberalitas est, memorari eorum qui se tibi dum adviverent commiserunt, quorum vivis laboribus, quorum sanguine pasceris; qui, fiduciam suam post Deum in te ponentes, per manus tuas Deo feneraverunt, dum sua tibi pro ejus amore largiti sunt. Non defuit gratia haec patri nostro, immo in omnibus monasteriis quae regebat, mox, ut potuit, jure perenni constituit ut in kalendario, singulorum fratrum et benefactorum ecclesiae qui seculo excesserant, divisis paginis nomina, anniversaria quaque die in capitulo recitarentur, diligentius annotato quid quisque contulisset ecclesiae, ut dum eorum beneficia fratres praesentialiter recolerent annotatione diligentissima, recalesceret in eis eorum memoria, et tanto gratius [Col. 0220B] memorarentur illorum, quanto acceptior fieret repraesentatio benefactorum illorum. Quod ut acceptius fieret, sermonem inde habuit coram fratribus, quem exceptum kalendario eidem, cui hec inscribebantur, praescribi instituit, in quo dulcedinem ejus et pietatem, caritatem atque misericordiam, qui diligenter advertit, perpendere potest. Quanto vero affectu et studio memoriam defunctorum eorumdem, id est officium quod vigilias dicimus, et missae celebrationem agi instituerit, noverunt qui hoc facere consueverunt. Per omnia circa memoriam defunctorum benignissimus extitit. Sciebat enim quia nichil in fructum pervenit, quod non a primo usque ad extremum aequalis cultura prosequitur. Ideo conmissorum sibi et in vita et in morte sollicitudinem [Col. 0220C] pia sedulitate est operatus. Quid autem de fortitudine et temperantia dicemus, quibus adeo regebatur animus ejus, ut innata sibi viderentur? Nam cum fortitudo sine temperantia iniquitatis sit materia, ita in eo unum condiebatur ex altero, ut alterum sine altero videri [videre. Ed. P.] et velle discernere omnino foret impossibile. Justitia vero cum prudentia privatum sibi domicilium in ejus pectore collocaverat, quibus utilis adomnia pietas non deerat scientiae discretione munita. Nulla est autem scientia, si utilitatem pietatis dehabeat, quia qui bona cognita exequi negligit, sese adjudicium artius stringit. Haec quia vir Dei noverat, singularum sib virtutum proprietates adquisierat, quibus munitus mundi fallentis lenocinia superabat. Verum ad narrationis ordinem revertamur.

[Col. 0220D] 15. Anno ab inc. Dom. 1011 Romam venerabilis pater Richardus ivit, et Benedicto papae in amicitiis junctus, familiarissimus ei extitit. Eodem quoque anno cum esset jam nominatus vir in monasterio sancti Vedasti cui praeerat rectoris officio, revelationes factae sunt ei in eodem coenobio, quorum textum idem ipse misit omnibus aecclesiae filiis, quas etiam placuit hic annotari.

(1011, Ap. 17) Â»Electis [291 1Kb] ecclesiae Dei orthodoxis [Col. 0221A] et unitis unitati corporis in Christi capite membris Richardus Dei favente gratia licet indignus abbas, ista legentibus perpetuae salutis gaudia. (Fol. 81) Evangelica veritate edocti et totius evangelicae fidei auctoritate in Christo fundati, paterna erga vos quodammodo junctus sollicitudine, vestram fratres dilectissimi exemplari rei divinitus gestae commonefacio caritatem, quam ad commonitionis vestrae solatium per quendam fratrem nostrum per sex horarum spacia spiritu velut mentis excessu raptam nobis voluisse fieri manifestam, divinam conjicere possumus gratiam. Quae licet spiritualibus nos res pugnare nequieris multimodis scripturarum divinarum occultis et ipsa vix subtilissima mentis acie contrectandis semper instruat documentis, nos tamen [Col. 0221B] ex assiduitate torpentes, corporeaeque impatientis naturae remissiones adversum pernitionis quasi ex securitate hosti ex adverso insidianti patefacientes, manifesta per hanc visionem Dei miseratione, ad internam mentis nostrae et discussionis reducimur subtilitatem, prout quisque nostrum subtilissimae mentis et discretionis oculo transfigurata comparataque huic visionis sententiae prophetarum, apostolorum, evangelistarum quoque invictissima discretione hoc in se ad utilitatem suam veritatis transformare studuerit testatione. Cunctis etiam liquet, quod sine detrimento silentii tegimine non velatur, quod divinae miserationis ostentatione in salutem nostram manifestatur. Narrare vero opera Domini cum sit honorificum, ea silentio subprimi [Col. 0221C] perniciosum. Quid namque tam saluberrimum atque utillimum, quam divinae largitatis donum, quod habet quispiam singulare, cum aliis participando faciat illud esse commune: quod cum fit, illa Salvatoris jussio, qua dicitur: Quod dico vobis in tenebris (Matth. X, 27) et reliqua. Cujus non jussionis vim perpendentes, et toto mentis annisu illam complere volentes, quod in tenebris et in aure, id est in occulto, audivimus, ob multorum utilitatem in medium proferimus. Sane nemo autumet hic aliquid falsitatis esse permixtum, aut a veritate aliquatenus credat alienum, quoniam sicut audivimus, vidimus, absque mendacii fuco fideli narratione perstrinximus. Nunc igitur ad narrationem rei gestae stilum [Col. 0221D] vertamus. Debita religionis reverentia paschalia nobis 50 dierum exequentibus sollempnia, cum in hoc cenobio quod est Atrebatensium situm in urbe, pretiosissimi confessoris Christi Vedasti cultu dicatum honorifico, cui ipse monachicae continentiae instituendis disciplinis Deo auctore deservio, hec divinitus accidit visio. Quidam fratrum nostrorum debilitate corporis praeventus, lecto est aegritudinis occupatus. Sicque duobus transactis diebus, in ipso tercii diei noctis perventum est articulo, cum dolore anxietatis suae nimio hoc visus est exigi funditus migrare de seculo. Quod fratres vigiles inibi deputati [Col. 0222A] videntes, me concite adesse signo faciunt, duorumque fratrum junctus obsequio, quam primum affui, et mox exposito lecto quia spiritus exitus sui separatione colluctabatur, psalmodiae litaniisque insistens omnem adesse feci congregationem. Quibus expletis, funebribus intenti exequiis ut a circumstantibus, quia spiritum funditus exalasset vix summa poterat diligentia inquiri, dicendo: Subvenite, sancti Dei, exitum ejus et os emundare cepi. Cum interim jam subitis [292 1Kb] turbatus, me corpori defuncti applicui, manuque mea ejus ori pectori vitalibusque subtilissima indagatione admota, spiritum velut tenuissimi ac subtilissimi aeris flatum inesse praesensi, et remissa commendaticia oratione, quidnam futurum esset cepimus expectare. Cum post velut unius [Col. 0222B] horae spacium tenuissimo et vix sensibili singultu pariter et anhelitu cepere labia tremere, deindeque inconditum quasi suspiria gementis et dolentis lingua summotenus emittere sonitum, subindeque discretum, velut vagitus infantum verba formare volentum. Sicque est eo usque perventum, ut rectum ad nostrum formaret verba auditum. Sed quaeso intendite, quia linguam commovebat tantum, cum in reliquis corporis membris, capite dico, oculis et manibus, coxis et pedibus nullus omnino ac si ligno vitae inesset spiritus, quod praesens fratrum et frequens indubitanter testabatur attactus. Sed visa inibi et colloquuta nostro auditui verba sola lingua formabat; quae in se postmodum reversus a nullo sub celo hominum sciri putabat. Cui assistens notarius, [Col. 0222C] inpressis eadem signabat litteris, quae et ipse corporeo postmodum usus colloquio, non alia atque alia testabatur a se visa et colloquuta esse in caelo. Quem cum in subsequentibus lector audieris, ne quid eorum ambigi posse credideris, vehementius emortuum corpus humana formare posse verba miraberis, quam si et utriusque testamenti verissima assertio credi compellit, ab eo ut refert visum esse non dubitaveris. Egredienti a corpore animae malignorum spirituum tres ipsa sua visione terribiles astiterunt; cui quasi horrifico impulsu insultantes, dicebant se habituros hunc tormentis infernalibus cruciandum, suarum illi attestationem inferentes culparum: cultellum scilicet cujusdam fratris nostri [Col. 0222D] parvulum quem oblivione et negligentia dudum per diderat, cujus quamlibet minima videatur culpa nec priori confessa nec venia fuerat absoluta. Affuit etiam pacis et lucis Michael angelus, hostilis invasionis tutor serenissimus. Quibus utrimque conventis, in momento infernalibus astitere claustris. Ubi ignis maximus quantitatem magnitudinis omnino excedens, locis illis cruciandis animabus erat deputatus, nigras adeo et fetentes emittens flammas, in quo traditor Domini Judas catena undique strictus, majoribus in die judicii tormentis servatur cruciandus. Quibus anima se deputatam sperans, nimio [Col. 0223A] praesentis mortis tormentorum terrore constricta, misereri sibi Deum sanctosque apostolos Petrum et Paulum, Johannem quoque baptistam et magnum confessorem Christi cui deserviebat Vedastum, frequenti et lugubri voce iterabat. Illis vero inferentibus veram priori sui distulisse confessionem, ut eum dampnarent testificabant. Tandem miseratione Dei praeventa et angelica confinitate confisa, spiritibus discussa immundis, soli abinde amplioribus procedunt perscrutandis, et ecce subito discreto alteri generi tormentorum consistunt in loco, ubi erat hiatus inferioris inferni, in modum putei latae et profundissimae inmensitatis, qui velut nubes glomerantur in imbribus, fumiferas eructuante camino removebat flammas. Super hunc velut rupe in praecipitio [Col. 0223B] constituta, ille vero verso vultu in altera, rogat ut introspiciat. Cujus nimio timore jussionibus parens introspexit, et inibi torqueri Albertum Namucensium comitatui praefectum [(91) 1Kb] , quem ex nostris multi noverunt, recognovit. Quae cum illic propriae perditionis nimium dubia tremeret sublata ab angelo, venerunt non longo adeo interstitio ad aquam sicut ex nimiis et fetentibus pruinis colligi poterat frigidam, circa quam velut medii corporis profunditate inmersi maxima residebat multitudo hominum, licet aliquantulum boni, tamen quia de seculo exierunt impuri, usque in futurum judicium penalibus undis frigoris et fetoris venialibus sunt diluendi peccatis. Deinde venerunt ad aliam, quae [Col. 0223C] ferventibus undis et ebullientibus innumerabiles visu volvebat lugentium strepitus. Quorum tortores, equorum, canum omniumque fere repentium similitudinem praeferentes, quoniam gravioris culpae fuerunt, homicidii, fornicationis, adulterii, sacrilegii, eorum miserabili interitu, impudendo gaudebant vocis et corporis gestu. His angelico ductu transcursis, exierunt in pulcherrimi prati florum diversitate vernantis tantaeque magnitudinis planiciem, ut si aequato omni orbi terrarum sub unius hominis visu colligi posset, huic comparari non posset. Locus hic quadam sui parte refrigeria, quadam vero diversis tormentorum et flammarum ignibus distinctus erat; ita ut qui levioribus pressi, velut aurum igne purgati, seorsum secedant refrigerandi. In hoc [Col. 0223D] refrigerii loco Notkerum [(92) 1Kb] recognovit episcopum. In tormentis vero alium intercepto nomine recognovit episcopum, qui a collo catena ligatus in dorso, linguam qua populo praedicare debuit, forcipibus igneis tortores ejus nitebantur extrahere . . . . . . . . draco ore, naribus auribusque flammas in faciem mortiferas u . . . . . presbiteros Eucarium et Rainboldum, fratrem etiam suum puerulum nomine Petrum, sororem ex ejus conspexit [293 1Kb] aduri latere; sororemque aliam toto quo advixit corpore contractam, [Col. 0224A] seorsum jam cessisse liberam; laicum quoque, cujusdam fratris nostri qui inibi adstabat patrem, de quo, quia vitam novimus, minime dubitamus, multosque alios quos memoria notos, sed multimoda praesens ratio fecit esse ignotos. Abhinc lector queso diligenter intende, quia mox ut exiit ab immundis spiritibus, et visis tormentorum periculis hec anima est liberata, ductorisque sui serenissimi ut est familiaritate quam dulciter recreata, quomodo majoribus amplioribusque aucta et incensa desideriis inquirendi et perscrutandi aliqua quae comminisci ab ea poterant, et quomodo ipsa sua importunitate quam sepissime dicendo: O domine sancte Michael, pie pater, dic mihi! semper extorserit, quae in reliquum scripta audire poteris; et quia [Col. 0224B] singulis angeli responsionibus anxia hoc [294 1Kb] iterum iterumque suis vexabat inquisitionibus, clamando: O domine sancte Michael, dic mihi adhuc! sub interrogatione animae et angeli responsione cum omni diligenti assidenti inibi ut supra diximus notario, quod restat curabimus scribere, non permixta nec mutata a nobis latinitate, nec verbo, sed omnia quae ipsi alternatim sermocinabant, eadem hec nobis in terra positis per linguam emortui corporis resonabat Spiritus sanctus; et cum impressum quarumlibet litterarum inveneris signum, animae interrogantis in te transfer affectum, ut angelicum facilius possis intelligere responsum: Anima. O sancte Michael, dimitte me ire ad fratres meos, et dicam [Col. 0224C] illis omnia. Angelus. Non dimittam te, veni sequere me. Vide. Anima. O domine, quam pulchras mansiones; dic mihi, quis debet in eas habitare. O quam pulchram mansionem. O sancte Michael dic mihi. Angelus. Anima, non potes scire. Ista bona est. Anima. O domine sancte Michael, dic mihi quae est ista altera mansio. Dic mihi quis debeat hic habitare. Angelus. Fredericus [(93) 1Kb] . Anima. O domine, parvum refrigerium est in ista mansione. Angelus. Adhuc non est rectum. Anima. Video domine, pulcra est mansio, si perfecta fuisset. O domnus abbas, multa mirabilia ostendit Dominus per te. Magnus Fredericus, fortis et laudabilis. O domine, non permittas me hic stare, dimitte me ire ad fratres meos, et dicam illis omnia quaecumque vidi. Angelus. Non. Non est in [Col. 0224D] mea potestate, sed in Salvatoris. Anima. O domine, quam longa via est ubi est paradisus? Angelus. Eamus, sequere me. Anima. Sequor te. O domine, dic mihi quid est? Angelus. Unus paradisus est. Anima. O Adam, quare credidisti uxori tuae? O Eva, quare decepisti virum tuum? O maligne serpens Leviathan, quare seduxisti mulierem? O sancte Petre, sancte Paule, sancte Johannes, magnus sanctus Vedastus, misericordiam. O pia Maria, sancta et gloriosa Maria, miserere. O domine, dimitte me. Angelus. Anima, [Col. 0225A] non dimittam te, sede, sede, sede. Anima. Quare non dimittis me? Angelus. Non dimittam te, nisi veniemus ad Salvatorem. Angelus. Veni, eamus. Anima. O domine sancte Michael, dic mihi quae est ista altera mansio? Angelus. Alter paradisus est. Anima. O domine, quis est iste homo? Angelus. Duo sancti Elias et Enoc. Anima. O domine, quid faciunt hic? Angelus. Expectant judicium Dei. Anima. O domine, quid facient tunc? Angelus. Erunt ibi quousque veniat Anticristus. Anima. Quando veniet Anticristus, o domine, quid facient tunc? Angelus. Tunc surgent illi. Anima. Ubi pergent? Angelus. Ad secula terrena. Anima. O domine, quis est ille Antichristus? Angelus. Magnus diabolus est, ipse dicet: Ego sum Christus; Helyas dicet non, et Enoch similiter. Anima. [Col. 0225B] O sancte Michael, quid facient tunc? dic mihi. Angelus. Dico tibi. Salvatoris testes erunt, et dicent ejus testimonium, et testimonium eorum verum est. Anima. O omnes gentes non credatis illi; credite mihi, quia Salvator est in celo; qui hoc non credit, vitam aeternam non habebit. O omnes gentes non credatis isti seductori; non habebit potestatem. O Antichriste, quare seducis gentes? Verba tua non sunt vera. O sancte Michael, quid facient tunc? Angelus. Dico tibi, testimonium prophetabunt quia Salvator veniet; qui hoc credit, salvus erit. Dico tibi, multi credent per Helyam et Enoch. Anima. O sancte Michael, quid facient tunc? Angelus. Dico tibi; prophetabunt omnia vera usque ad mortem. Anima. Qua morte erunt morituri? Angelus. Interfecti erunt pro Dei amore. [Col. 0225C] Anima. O domine sancte Michael, dic mihi, quid faciemus tunc? Angelus. O anima, cessa. Anima. O domine sancte Michael, pie pater, dic mihi. Angelus. Tunc ardebit omnis terra. Anima. Quid faciemus tunc, domine? dic mihi. Angelus. Tunc veniet Salvator. Anima. Pie domine, quid faciemus tunc? Angelus. Tunc venient Matheus, Marcus, Lucas et Johannes. Illi dicent: Ossa arida, surgite; audite verbum Domini. Tunc veniemus coram Salvatore; tunc erit mundus novus et terra nova. Anima. O domine sancte Michael pie pater, quid faciemus tunc? Angelus. Dico tibi. Anima. Dic mihi, in qua forma veniemus. Angelus. O anima, cessa, satis audisti prophetas. Omnis plebs habebit formam triginta annorum, simul [Col. 0225D] tam pueri, juvenes, adolescentes quam senes. Anima. O Domine, quid faciemus tunc? Angelus. Tunc habebitis novam carnem. Tunc veniemus coram Domino omnes angeli et archangeli, tunc duodecim apostoli. Anima. Quid facient illi? Angelus. Illi sedebunt super sedes duodecim, et judicabunt duodecim tribus Israel. Anima. O domine sancte Michael pie pater, quid faciemus tunc? Dic mihi. Angelus. Omnia opera omnis plebs habebit in manu sua. Anima. O domine, quando veniet Salvator? Angelus. Adhuc non venit. Anima. O domine, quando veniet, quid faciemus tunc? Angelus. Tunc veniet sanctus Petrus princeps apostolorum, et dicet: O fratres, sedete omnes gentes. Tunc veniet magnus Jesus salvator et redemptor. Anima. O domine, quam magnam angustiam videbimus tunc? [Col. 0226A] Domine, dic mihi, quid faciemus tunc. Angelus. Dico tibi, tunc veniet ille in cruce praeparatus. Anima. O domine, dic mihi, quid faciemus tunc? Angelus. Dico tibi, tunc dicet Salvator: O omnes gentes, angeli, archangeli, apostoli, o omnes gentes, videte dolores meos; palpate et videte; videte passionem meam, manus meas; sicut fui in cruce propter vos, sic sum coram vobis. O omnes gentes, non aurum et argentum propter vos dedi, nec ullum hominem, sed corpus meum. O omnes gentes, ego amavi vos, tradidi corpus meum propter vos, videte dolores meos. Anima. O domine, quid respondebunt tunc? Angelus. Omnia opera vestra respondebunt propter vos. Anima. O domine, quid postea? Angelus. Tunc sedebunt apostoli ad dexteram et omnes angeli. Anima. O domine [Col. 0226B] sancte Michael, dic mihi, quid faciemus tunc? Angelus. Bene. Anima. O domine, quid faciemus tunc! Angelus. Anima, quare non cessas? Anima. O domine pie sancte Michael, dic mihi. Angelus. Scis verum, verum potes scire, quia Petrus primus loquutus est. Anima. Domine, quid faciet sanctus Petrus? Angelus. Ille judicabit primus, secundus Paulus, tercius Johannes Baptista; tunc omnes apostoli; tunc judicabunt sancti heremitae; tunc perfecti monachi. Anima. O domine, quid tunc judicabunt? Angelus. Boni episcopi tunc reddent rationem de omni pecore suo. Anima. O domine, quid tunc? Angelus. Tunc venient boni presbyteri, tunc judicabunt illi. Anima. O domine, quid faciemus tunc? Angelus. Tunc venient boni layci, et judicabunt omnia bona. Illi vero qui sunt [Col. 0226C] agricolae, multa bona, omnia bona laboraverunt, omnia bona receperunt. Anima. O domine, quid faciemus tunc? Angelus. Tunc venient mulieres. Anima. O Domine sancte Michael, quid faciemus tunc? Angelus, Dico tibi. Ille qui dixit: Vade mulier, jam noli peccare ne deterius tibi aliquid contingat (Joann. V, 14), judicabit illas. Anima. O domine, misericordiam, quid faciemus tunc? Angelus. Dico tibi. Tunc dicet rex Salvator omnia bona his qui sunt ad dexteram, et omnia mala his qui sunt ad sinistram. Tunc erit rex magnus et fortis, omnis plebs humiliata. Tunc dicet Salvator: Omnes gentes amavi vos; volui ut vos domo veniretis; vos noluistis. Anima. O domine, quid tunc dicent illi, qui bona fecerunt? Angelus. Dico [Col. 0226D] tibi, tunc respondebunt justi: Domine, quando te vidimus? Nunquam te videmus; nec te vidimus nec minimos tuos. Tunc dicet Salvator: Quando fecistis uni de minimis istis, mihi fecistis (Matth. XXV, 40). Anima. O domine, quid faciemus tunc? Angelus. Justi bene, bene justi. Tunc dicet rex: Venite, benedicti patris mei, possidete regnum quod vobis paravi ab origine mundi (Matth. XXV, 34). Tunc erit gloria magna super eos. Anima. Post, domine, quid facient illi ad sinistram. Angelus. O anima, cessa. Anima. O domine sancte Michael, dic mihi. Angelus. Dico tibi. Ibunt in supplicium aeternum. Anima. O sancte Michael, dic mihi ubi pergunt illae? Quod si erit illis ultra aliqua remissio. Angelus. O anima, dico tibi. Indulgentia Dei succurret illis, et angeli Dei facient [Col. 0227A] raptum super illos. Omnes sancti intercedent ad Deum pro illis. Anima. O domine, si omnes liberati erunt? Angelus. Possumus succurrere illis. Paucum est. Anima. O domine sancte Michael, dic mihi, qui facient raptum? Angelus. Dico tibi. . . . . . . . . . . . . . . . . . . . . . . . et duodecim apostoli facient raptum, et omnes angeli. Anima. O domine sancte Michael,. . . . . . . . . . . . . . . . . . . . . . Anima. O domine, qui liberati non fuerint, quid facient illi? Angelus. Certe malum. Anima. O domine . . tunc quid facient [295 1Kb] ? Angelus. O anima, quare non cessas? Vis audire quid facient? Deus, Deus reddet illis secundum opera sua retributionem. Postquam dicet eis [296 1Kb] : Discedite maledicti in ignem aeternum (Matth. [Col. 0227B] XXV, 41), reddite opera vestra angelis vestris quibus servivistis! non erit ultra ulla misericordia. Ibi erit luctuosa et tenebrosa mansio. Tunc veniet Salvator. Anima. O domine, quid faciet dominus Deus? Angelus. O anima, quare non cessas? Anima [297 1Kb] . O domine, dic mihi, quid faciemus tunc? Angelus. Dico tibi. Tunc dicet Salvator: Venite ad me omnes qui laboratis et onerati estis, et ego reficiam vos (Matth. XI, 28). Vos qui sequuti estis me sedebitis super sedes [duodecim, judicantes] duodecim tribus Israel (Matth. XIX, 28). Modo venite ad me; ego do vobis gaudia aeterna, in quibus permanebitis. Anima. O domine, quid facient, qui illam vocem audiunt. Angelus. Dico tibi. Letabuntur sine fine, Anima, O domine sancte Michael, quid faciemus tunc. Angelus. [Col. 0227C] O anima, quare non cessas? Anima. O domine sancte Michael, adhuc dic mihi. Angelus. Sequere me. Anima. O sancte Michael, ubi debeo sequi te? Angelus. Ego dico tibi. Adhuc ostendo tibi magna bona, magnum paradisum. Vide. Anima. O sancte Michael, o domine, quam pulcra est ista mansio! Quid hoc est domine? Angelus. Non dico tibi modo; sed vide alterum. Anima. Video, domine, quia pulcra est ista mansio, quia pulcher paradisus. Dic mihi, domine, quid est hoc. Angelus. Hoc est refrigerium justarum animarum. Tercium non potes videre. Anima. O domine sancte Michael, misericordiam. Angelus. Dico tibi, non videbis tercium, donec veniat dies judicii Domini. Anima. O domine, quid faciemus? Angelus. Modo ibimus [Col. 0227D] ad infernum. Anima. O domine, quid ibi faciemus? Angelus. Ostendam tibi tormenta. Anima. O domine, ne permittas me intrare. Angelus. Dico tibi, non est homo in terra, qui non debeat videre. Sequere me. Vide. Anima. O domine, quid sunt hae? Angelus. Mansiones ubi habitant diaboli. Anima. O domine, quid faciemus? Angelus. Sequere me. Modo veniemus ad magnam et fortem aquam. Anima. O domine, quare non dimittis me? Angelus. Veni et ostendam tibi. Vide. Anima. O domine, quid faciunt hic? Angelus. Ibi sedebunt infirmi usque in diem judicii [Col. 0228A] Anima. O domine, quales infirmi? Angelus. Qui satis excusationem non habent de peccatis suis, illi sedebunt super rivulum istum. Anima. O domine, quid faciemus? Angelus. Veni, ostendam tibi. Vide. Anima. O domine, quid est hoc? Angelus. Haec sunt tormenta; ibi sedebunt impuri, ut ibi peniteant super rivulum istum usque in diem judicii Dei. Anima. O domine, magna sunt ista tormenta. Quid faciemus? Angelus. Veni, ostendam tibi. Sequere me. Vide ignem magnum. Anima. O domine, quis est ille? Angelus. Vide Judam, qui tradidit Deum. Anima. O Juda, quare vendidisti corpus et sanguinem domini nostri Jesu Christi? Quare tradidisti dominum tuum? Quare fecisti hoc? Angelus. Multa mala fecit, propterea recipiet omnia mala. Vides istos homines? [Col. 0228B] Ille fuit dives, modo est pauper. Anima. O domine, quid [298 1Kb] faciet, habebit remissionem de peccato suo? Angelus. Non nisi in judicio; tunc dimittentur illi omnia peccata sua. Anima. O domine, quid faciemus? Angelus. Dico tibi. Eamus de isto periculo. Sequere me. Modo ostendam tibi magna mirabilia quae adhuc non vidisti. Vide. Anima. O domine, quid est hoc? Angelus. Infernus malignus; ibi sedent adulteri, perjuri, falsi episcopi, falsi presbiteri, falsi monachi, ibi sedebunt usque ad judicium Dei. Anima. O sancte Michael, quid faciemus? Angelus. Sequere me. Adhuc ostendam tibi omnia mala. Anima. O domine, que sunt? Angelus. Adhuc monstrabo. Vides quantas animas? Anima. O domine, unde venerunt? Angelus. Hoc est tota terra. Adhuc [Col. 0228C] non est plenum, adhuc non sunt omnes. Vides illum magnum qui est ligatus catenis? Anima. Domine, video. Angelus. Ille magnus fuit Coloniensis episcopus [(94) 1Kb] . Anima. O domine, quis fuit? Angelus. Pastor fuit, non fuit pastor, sed mercennarius; ille lupus fuit. Anima. O domine, misericordiam; habebit indulgentiam? Angelus. Non. Magnus pastor fuit, sed non custodivit praecepta Domini. Anima. O Domine, quid faciemus? Angelus. Eamus; modo ostendam tibi; sequere me. Modo sede, anima, sede. Anima. O domine, quare non dimittis me? Angelus. Adhuc multa miracula demonstrabo tibi. Sequere me. Vide. Anima. O domine, quid est hoc? Angelus. Hoc sunt qui omnia bona laboraverunt, et sedent hic [Col. 0228D] usque ad judicium Dei. Anima. O domine, quare non vadunt in regnum Dei? Angelus. Anima, dico tibi. Nullus intrabit usque in judicium Dei. Anima. O domine, quid faciemus? Angelus. Sede. Vis adhuc dicam tibi? Anima. Volo. Angelus. Dico tibi. Multi homines sunt in mundum [299 1Kb] , qui hoc non viderunt quod tu vides. Anima. O domine, quid? Angelus. Dico tibi. Multi homines sunt, qui non viderunt quod tu vides. Anima. O domine, dimitte me ire ad fratres meos, et dicam illis omnia quae vidi. Angelus. Non nisi dominus Salvator voluerit. Dico tibi; sicut leo [Col. 0229A] rugiens, sic diabolus inter fratres tuos. Misericordia Domini super illos fuit, quando sexta ab hac nocte diabolus puerum vivum ex fratribus tuis strangulare voluit. Anima. Modo hoc verum recognosco, quia interfui. Domine, est ille liberatus? Angelus. Non, quia veram confessionem dare non vult. Multi dicunt, quia servimus Domino, sed serviunt diabolo. Omnes maculas, quidquid faciunt, demonstrant per veram confessionem. Si non faciunt, dico tibi, quia cito videbis magnum periculum. Cessent murmuria magna in illo loco. Dico tibi; unus vetus est, qui non est acceptus coram Deo. Anima. O domine, quis est ille? Angelus. Tace, anima; omnia non debes scire. Anima. O domine, si dimittis me ire ad illos, dicam illis omnia. Angelus. Non debes scire omnia; multi [Col. 0229B] sunt, qui nolunt tibi credere. Dominus tibi demonstrat. Anima. O domine, tantum amaverunt me. O domine, quid facient fratres mei? Sunt quatuor. O domine, domnus abbas [(95) 1Kb] quid faciet? Angelus. Omnia bene. Vere est Israhelita, in quo dolus non est. Anima. O Domine, domnus Fredericus quid faciet? In Dei nomine dic michi. Angelus. O anima, cessa. In Dei nomine dico tibi: Omnia bona opera faciet, sed non sunt adhuc completa. Anima. O domine, de aliis fratribus dic mihi bene. Angelus. Bonum possum tibi dicere; vera confessio succurret illis. Anima. O domine quid faciet . . . . . Angelus. Quare non cessas? Non dico tibi. Anima. O domine, meus sanguis ipse et caro mea quid faciet? dic mihi. Angelus. Omnia bene. Anima. Domine, quid illi duo [Col. 0229C] fratres qui fugerunt Gotmundus et Balduinus. Angelus. Dico tibi, praeparatae sunt illis mansiones in inferno. Anima. O domine, dic mihi. Angelus. Dico tibi, malum fecit domnus abbas quia excommunicavit eos. Anima. Domine, dic mihi de fratribus meis. Angelus. Dico tibi, Dominus elegit duodecim apostolos, et unus ex illis diabolus fuit. In fratribus tuis summi boni et summi mali. Anima. O domine, quid faciam? Angelus. Dicam tibi. Anima. Quare [300 1Kb] dimittis indulgentiae medicum, ut eam ad illos et dicam illis omnia. Angelus. Non est mea licentia, sed Domini. Anima. O domine, quid facient fratres mei? Tantum amavi eos. Angelus. Quid tibi possum dicere? Pastorem habent. Anima. O domine, dic mihi. Angelus. [Col. 0229D] Verum dicerem tibi, sed tibi nolunt credere. Anima. O domine, bene credent. Angelus. Si unus credit, alter non credit. Qui est ex Deo credit, qui non est ex Deo non credit. Omnia sciunt tormenta, sed non intelligunt; cor eorum est clausum [301 1Kb] .

Â»Anima. Quis est serpens? Angelus. Laici homines sunt; sed audiunt quia bonum est confidere in Domino quam confidere in homine. Anima. Quis est quod fratribus possit succurrere? Angelus. Audi, anima. Albricus serpens magnus, sicut leo rugiens circuit quaerens quem [Col. 0230A] devoret. Anima. Domine, ego non vidi eum; ubi est? Angelus. Omne quod cogitat facit. Ille dicit quia fidelis est; sed est infidelis. Anima. O domine, de antiquo quis est? Angelus. Dico tibi, quia si non emendaverit, per Dei gladium illum coram plebe cito demonstrabo in magna virtute. Anima. Ve illi! O Domine, quis est homo? Qui sunt monachi, qui non obediunt domno abbati? Angelus. Vis audire? Domnus Robertus obedit. Anima. Quid facit modo ille? Angelus. Dico tibi, quia modo est in ara [302 1Kb] coram Deo. Dic mihi, quid cogitas? Quare omnia quae cogitasti, per veram confessionem non demonstrasti? Anima. Domine, malum non cogitavi. Angelus. Demonstra cogitationes tuas. Anima. Domine, mea culpa, satis cogitavi. Angelus. Quid cogitasti? [Col. 0230B] veram confessionem da. Anima. Domine, mea culpa; satis cogitavi omnia mala. Angelus. Non, sed bene, si modo posses adimplere. Anima. Domine, hoc cogitavi quod Dominus locum sancti Bertini visitaret. Angelus. Dico tibi, multa ibi sunt peccata; misericordia Dei visitabit locum illum. Anima. Deo gratias, Deo gratias. Angelus. Dico tibi, multum sunt maligni spiritus in illo loco. . . . . . . . . . . . . . . . . . . . . . . . . . . . . ad Salvatorem. Anima. Ubi est Salvator? . . . . Angelus. Modo veniet . . . . . . . . . . . . . . . Domine salvator et redemptor mundi, succurre mihi misericordiam. Salvator. Quid quaeris? Anima. O domine, misericordiam et indulgentiam de omnibus peccatis meis. De magistro require, respice. [Col. 0230C] Salvator. Dico tibi, quia quando ibi venit sanctus Bertinus, multi fuerunt diaboli, numquam tamen fuerunt tanti sicut modo sunt. Anima. O domine, . . . . de illo loco et omnibus fratribus qui sunt in eo. Salvator. Dico tibi, illi sunt quasi ad seculum sequendum. Anima. O domine, dimitte me ire ad illos; dicam illis ut relinquam [303 1Kb] mundum. Dimitte me ire ad episcopum, dicam illi ut respiciam [304 1Kb] locum illum. Salvator. Istud verbi secretum custodi. Anima. Dimitte me ire ad domnum abbatem; illi soli dicam. Salvator. Si aliis dixeris, morte morieris. Modo vade in pace, omnia secreta custodi.

Â»His ita finitis, anima ad corpus reversa, in momento nobis videntibus frater ille erectus, aliquantulum [Col. 0230D] ista tamen dissimulans est loquutus. (Fol. 82'.) Acta sunt hec 15 Kal. Mai, anno dominicae incarnationis 1011.

Â»(1012. Jul. 4.) Consueto ordine religionis nobis exequentibus propositum sanctae professionis in pretitulato civitate Atrebatae posito preciosissimi confessoris Christi Vedasti cenobio, eo ipso a praecedenti visione anno subsequenti, in mense qui Julius dicitur, die quarto, forte quempiam fratrum nostrorum gravi corporis dissolutum valetudine, aliquanto [Col. 0231A] dierum spatio contigit infirmasse. Qui nimio ingravescente languoris sui dolore ad ipsum Kalendarum Augustarum (Aug. 1) qui pro vinculis beati Petri venerationi debetur evocationis suae perductus est diem, cum praesentibus fratribus mentis excessu raptus, emortuo penitus exivit e corpore, locaque revisens inferni vidit multa quae nobis coram testibus positis pro veritate confirmando, sola absente spiritu referebat lingua; et postmodum peracto pleno trium horarum spacio in se reversus, verius sic confirmabat visa praesens, ut haec quam eo ipso teste inscio praenotavimus subtitulabit paginula. Egredienti animae missi ex officio tenebrarum principes extitere, paratique conducere, ipsis infernalibus claustris dicto citius affuere, cujus mox debitam penarum [Col. 0231B] causam acturi introduxerunt in domum, quae, sicut ex nimia caliginis et fetentis fumi densitate expressius colligi potuit, tantae magnitudinis inmensa civitas fuit. Hujus parietes et interna munitio velut muris extructa, interius undique litteris videbatur depicta, continens a principio totius mundi peccata, nisi quae pura confessione et penitentia sunt remissa, quedam vero conculcata, ut iterentur, adhuc viventium servabat memoriam. Huc deductam animam diabolus tenens, illam horribili nimis impulsu cepit agitare, tondere, gravissimis virgarum plagis insistere, et praeter hec appositum ignis tormentum comminitari, suas etiam illi improbare culpas, repraesentans quasdam scedulas et quaterniolos, quos negligenter et absque prioris licencia proprio usu [Col. 0231C] contrectavit habendas. Pluraque alia autoritate illius se retinuisse in praedicto pariete juxta signabat inscripta, quae frater ille in confessione numquam potuit comminisci pro vita sua. Pro quibus cum multiplicia infligerentur tormentorum flagella, consciam tantum fatebatur culpam, divinamque miserabiliter sibi rogans subvenire clementiam. Sciebat enim hoc se promereri reatus sui exigentibus culpis, ac propter hec angelicae praesentiae auxilio se destitui, solamque relinqui. Ille vero amplius insultabat dicens, illam jure humanae militiae suam debere fieri, sibique servire, nec aliquo modo ab illatis posse tormentis liberari, nisi adoraret, a quo non haberet in perpetuum separari. Cui econtra anima illa immensae Dei clementiae recolens [Col. 0231D] sacramenta, spe quadam et credulitatis confidentia confisa, sputa in faciem dabat, simul et inhonesta prout dignus est improperia imprecans, singulis illius verbis sua singula reddens, hoc ipso sermone dicebat: Tu enim totius superbiae et perditionis spiritus, qui decepisti Evam, tu fecisti multa mala, quae per te humano generi sunt illata; te non adoro, quia tu es fur et latro; modo tantam potestatem habes in me, et hanc non haberes nisi tibi data fuisset desuper. Deus est fortis et potens et immensae misericordiae, et ipsum qui pro me passus fuit adoro. O domine Deus meus, quare me dereliquisti? Tu formasti me et creasti me; multa sunt peccata mea, Domine, mea culpa. Cui econtra diabolus respondebat: [Col. 0232A] Non erit ita; tu non ea confessus fuisti. Deu ego sum. Scio enim omnia quae fecisti, nec ulla peccati negligentia evenit fratribus tuis cui non intersim; me adora; habeo siquidem te in mea potestate, et de fratribus tuis unum. Hem! Num me ibi dudum vidisti, ubi quia et in potestate mea eras horrens praesensisti, et fratrem tuum per subitaneam mortem ut eum mihi perdere deberem suffocare debui? Tu etiam hec fecisti, quae in pariete hoc inscripta vidisti. Sed si vis ab his tormentis liberari, me adora, quem angelum Dei esse cognovisti. Hinc anima illa in mortem usque flagris et adhibito igne jam superata dicebat: O domine Deus, misericordiam. Ardeo, Domine, mea culpa; sancte Michael, succurre mihi! et: Quare me domine derelequisti? Multa sunt, scio, Domine, [Col. 0232B] peccata mea, domnus abbas scit ea. O Deus, quam magna sunt judicia tua? O Satan, quare non dimittis me? Non te adoro; scio et ego quia tu omnia scis, sed Domini potestas est in coelo et in terra, et ipsa judicet inter me et te. Quod si tu Deus es, ubi sunt angeli tui? Ostende mihi faciem tuam. Phi! mentiris! Alterum angelum vidi; mentiris! non es angelus. Ego te recognosco; diabolus es. Scio quia angelus fuisti, sed superbia tua de celo cecidisti. Quod ergo in vinculis tuis sum, Domini potestas est et voluntas, non tua. Et dic mihi, quis est frater meus illi quem habes? et quum totius scientiae et memoriae est anima terrena hac habitatione soluta. Reminiscebatur enim, quia et interfuit, quod frater ille novem transactis diebus, cum expleto matutinarum [Col. 0232C] officio paululum cum ceteris se reclinaret in lecto, nobis nescientibus quo infirmitatis morbo, sed cum praesenti mortis suae periculo emissus a fratribus fuisset e lecto, et post unius horae spacium vix recepisset vitae spiritum; ejus subitaneae morti eo amplius condolens, mortiferas hostis insidias exprobrabat dicens: O Satan, omnia trahis ad te. Quare decepisti illum? In hoc et tu mentiris, quia servus tuus non erit; mansuetus est multum et humilis, et magnae erga omnes obedientiae et pietatis, ac per hoc convertetur et vivet; et quia nullus est misericordiae Dei finis, qui non mortem sed penitentiam desiderat peccatoris, tuus non erit, sed convertetur et vivet. O frater, cave, cave frater insidias ejus, ne decipiat te. Salvator mundi, succurre mihi. Sancte Michael, [Col. 0232D] quare dereliquisti me? Pater sancte, misericordiam! Domine, ardeo, ardeo. O Satan, ut quid me tota die punis et punis? Hec et alia plura his similia quae propter importunitatem multiplicitatis lectoribus nova quaeque fastidientibus minus congruum ingerere vilipendimus. Cum ejusmodi confabulatus altrinsecus infatigabili altercatione consererent anima et diabolus, consumptaque flagris cum jam pene se victam ut eum adoraret profiteretur, quam non impetus ignis ardentis et lucentis a longe ad ejus auxilium veniens cepit comparare angelus, cujus placidissimae praesentiae gratiae resumptis viribus conviciis amplius insistebat, perfidis inimici praesumptionibus resistens et dicens: O Satan, Satan, multa [Col. 0233A] te in die Domini expectant mala, quia es humani generis perditio et perditionis causa. Modo non me tenebis, de me diutius non gaudebis, modo te non adoro; quia tu Deus sis, mentiris; nichil potestatis habes amplius in me. O sancte Michael, ubi es? O Domine, misericordiam; mea culpa, Domine; video malum meum, quia praeceptis tuis non obedivi. O sancte Michael, misericordiam. Emendo, Domine, emendo; Deo promitto et sancto Petro et sancto Paulo et omnibus sanctis, omnia quidquid rogas faciam. Adjuva me, Domine, ego ardeo! Ad quem angelus: Tace, hoc est voluntas Dei; sed sequere me. Et illa: Sequor te, domine, et tecum paratus sum in mortem usque ire. Sed quid, dic mihi, domine, ille frater meus faciet, de quo dixit mihi diabolus, [Col. 0233B] quod decepisset illum? O sancte Michael, indulgentiam, misericordiam, domine, de eo, dimitte me pergere ad fratres meos; emendabunt se! Dic mihi, domine. Possum ad illum loqui: bene omnia. Mox recepto in corpore spiritu resedit, vocatoque ex nomine illo qui praesens ibi aderat fratre, dixit: Cave fiat, ne decipiat te diabolus quia per ipsum fuit tibi proxima . . . . . . . . . . . . . . . . . . . . ab angelo spiritus remanente emortuo corpore sicut prius; et dixit: O sancte Michael, fui ad illum . . . . . fratres omnes vidi. Ad quem angelus: Sequere me. Et illa: Sequor te, domine. His dictis tenebrarum to . . . . . . . . . . abinde procedentes duce angelo, rursus in aliam introductus est domum, quae quia lucis ac serenissim . . pl . . . . . . . [Col. 0233C] nimium renitebat, ejus pulcritudine miratus nec satis expleri nec pro voto potuit saciari, sed du . . . pon . . stupendo ac tremendo prospiciens intellexit cujus esset officium, et ad quid locus ille lucis potuisset haberi. Videbat namque in ea parietum superficie conscripta totius humani generis bona opera, sed et quodcunque usibus humanis in quibuslibet est creaturis utile, quod elemosinarum munera pauperibus Christi potest expendi pro animarum salute, quodque quasi substantiali edicens materia mihi videbatur expressum, equos scilicet et jumenta, asinos ovesque et diversa diversorum animalium, aurum quoque, argentum, vestes perpluraque preciosa ejus generis munera, peregrinorum [Col. 0233D] hospitia, pauperum lectisternia, ceteraque gratis impensa pro Christi nomine beneficia, straminis ac feni manipulos, vetustos etiam socios, et virides olerum plantas, desuper quasi filo suspensas, nec non potum aquae frigidae de quo Dominus ipse testatur fideles suos in aeterna vita mercedem non perdere. Ceterum quia longum est edicere omnia, hec et plura alia Christo in membris suis collata sanctarum elemosinarum vidit donaria, quarum pro aeternae vitae retributione in conspectu Dei solum servatur in memoria, ut major scilicet Dei populo futuro et praesenti daretur fiducia, nullius sui licet minimi Deum immemorem esse beneficii si in honore laudis ejus et gloria quidlibet optulerit virtutum [Col. 0234A] mater caritas sancta. Viso hoc interea sanctae memoriae miraculo, placida praemonitione ammonitus ab angelo, alio secesserunt in loco; ac post paululum progressi: Vide, inquit angelus, o anima, ea quae miseratione Dei tibi largiuntur, ut videas inferni tormenta, que licet sint humano generi incredibilia, sciant tamen ita sibi esse praedicta per evangelii sa[cra]menta. Et ille: Video, domine, quia multa sunt peccata et mala. Sed remitte in aliquantulum, quia multa sum passus. Diabolus enim non minimum me flagellavit. Et angelus: Anima, vis sedere? Sede. At ille tanta tamque inaudita praesentium tormentorum magnitudine perterritus, propter nimios ejusmodi mirabilis et innumerabilis populi dolores et luctus quodam compassionis praemovebatur [Col. 0234B] affectu, commemorans intra se illius judicii diem, quanta is tunc judice veniente cumulabit supplicia, quos tanta ab ipso ferme mundi exordio adhuc videt possidere tormenta, et clamabat: Quid o miseri, miseri, cum supervenerit districti et novissimi judicii Dei inrecuperabilis hora et impenitens dies illa? Dies irae, dies illa calamitatis et miseriae, dies magna et amara valde!

Â»Erat nimirum tanti per immensum spacii locus ipse penarum, tantaque confusio et immemorabilis frequentia lugentium populorum, quantum non est neque continet cujusvis imperii regnum; sed nec totum his putavit conferri cum homine mundum. Ubi plurimis distinctis tormentorum generibus, adstantes sibi ex legione sua singuli ministri sic [Col. 0234C] suis principiabantur ordinibus, ut pars quedam tenebris cum fetore suo tenerentur horrentibus, altera piceis flammis obnoxiis condebatur hominibus, alia vero puris ignibus, et alia frigore et quasi hiemalibus pruinis cruciandis augebatur peccatoribus. Sic pro meritis cuique pena a suis parabatur apparitoribus, et ejus rursus alia pars quasi quibusdam extructis mansionibus refrigerandis inutili minabatur animabus. Preter hec indeficientia vermium et flammarum eternaeque mortis incendia ignis e contiguo maximus non lignis materialibus sed crebris adhuc viventium culpis conficiebatur et cotidianis offensionibus. Quo viso non satis sui fisus periculo, audivit ab angelo: Veni et vide. Et ille: Video, domine, [Col. 0234D] quia malum est; omnia video et mala hic omnia. Sed dic mihi, domine, quid est hoc aut quid significat. Cui cum dixisset, quod Frandrensi comiti Balduino pararetur et esset, ejus subito admirans non imparem regii cultus personam, denominatam etiam cum divitiis et humana felicitate potentiam, si tantus vir post transitorios honores et gloriam infelicem ejusmodi sortiretur penam, et exitialem debitae mortis miseriam, hac verborum voce clamabat: O domine, quia mala habet facta? Et angelus: Quia malum fecit, malum recipiet. Item ille: Domine, si dimittis me, ego pronunciabo illi ut convertatur et vivat. Sancte Michael, misericordiam de illo; Dominus non despicit peccatores. Scio et credo quia ipse dixit: Nolo mortem peccatoris [Col. 0235A] sed ut m. o. et vivat. Ac per hoc, domine, dimitte me; veniam ad illum, et dicam ut se recognoscat et penitentiam agat. Cui angelus: Nihil proderit, quia non credit. At ille: Etiam, domine; aurum et argentum habet multum; possibilia etiam multa in terra; bene posset emendare. Et angelus: Dico tibi, sua non sunt, sed diaboli. Sed, anima, sequere me; veni et vide. Erat siquidem adjacentibus mirae magnitudinis spaciis diffusum per immensum quasi frigidissimae aquae stagnum, cujus congelascentibus undis per exurgentes cum fetore pruinas mortiferos celos usque videbatur eructare vapores. Continebat namque per innumeros ordines loci hujus supplicium muliebrem sexum, solum scilicet meretricum conventum, quae per incontinentiam propriae carnis [Col. 0235B] adulterando, humanae naturae modum excedentes, siti mercatoris non pertimuerunt corrumpere leges et jura. Harum mamillas, anteriora quoque et posteriora perhorrentia multi generis monstra et cohabitantium maxima multitudo serpentium acceperant devoranda. Quibus visu percursis, praemissis angeli verbis respondit dicens: Sequor te dominum, et video quia tormenta sunt magna. Sed dic mihi, quae sunt illa insidentium agmina, vel quod fuit peccatum eorum? Hae sunt meretrices quas vides, quarum mamillas tortines [305 1Kb] lacerant serpentes, quia peccaverunt per carnem et adulteria adulteraverunt magna. At ille: Ve vobis, o mulieres, ut quid nascendo in hanc vitam venistis? Domine, sedebunt hic usque ad judicium? Angelus: Dico tibi. Remissius erit illis in [Col. 0235C] die judicii. Cui rursus: Veni, sequere me, et his quae tibi monstrabuntur, diligentius intende. Et ille: Domine, quo vis sequor te. Ac post paululum progressi: Sede hic, inquit angelus, quia adhuc et alia multa videbis. Inibi vero consistens patrem cujusdam fratris nostri [306 1Kb] , quem prima visio manifestavit, adhuc in ignis tormento positum vidit. De quo ad angelum dixit: Dixi, domine, amicis suis, et pronunciavi quod insolubilibus inferni sic puniretur suppliciis, sed non crediderunt verbis meis. Ubi etiam, appositis juxta sententiam suam suppliciis, torrentibus flammis quedam involvebatur persona cujusvis honoris ut videbatur digna, quae demonum quibusdam potestatibus tradita, majora semper cogebatur subire supplicia. [Col. 0235D] Cujus cum causam cum angelo ageret, et quis quantusve hic esse potuit diligentius investigaret, audivit: Is de quo queris est Sciherus [(96) 1Kb] dives, cunctis quibus effulsit avarus, et totus vere diaboli filius: cui post hec multa quae video tormenta, multa adhuc supersunt et manent fortiora. Et ille: Domine, habebit remissionem? Angelus: Dico tibi, nullus scit nisi dominus Deus Christus. Frater quoque suus juvenculus inibi adhuc detinebatur, ignis tormento purgandus. Nec non tanta hominum multitudo, [Col. 0236A] quantam quis putaret toto non posse contineri mundo; quorum omnium penalem condolens finem, et quandam aliquatenus illis in adventu judicis sperans remissionem, dicebat: Sancte Michael, quid facient peccatores vel quando veniet judicium Dei? Angelus: Anima, tace; veni, sequere me, et vide quae ostensurus sum tibi. Exeuntes vero inferni stationes et penarum loca ex adverso deorsum, totius pacis lucis et quietis accommodum praeminentis montis superabant verticem ipsum, ubi per amenissima circumquaque spacia pro unius cujusque merito in eternam requiem mansura edificabatur mansio. A quo cum placidissimo verborum alloquio sciscitaretur, quid hoc esset, vel quibus illae tantae magnificentiae construerentur mansiones, respondit: Anima, [Col. 0236B] num hic dudum fuisti, et non te recognoscis? Scientiam non habes; hae sunt fratrum tuorum mansiones, quas olim tibi juxta cujusque meritum denominavi. Et ille: Domine, si omnes habemus mansiones? Angelus: Habetis juxta opera vestra. Et ille: Domine, adhuc innotesce mihi de fratribus meis. Angelus: Dico tibi; omnia vis scire, sed non potes. Verum sequere me. Veni, ostendam tibi quod oculus non vidit, et auris non audivit et in cor hominis non ascendit (I Cor. II, 9). Ac proinde paululum eminentioribus spaciis superatis, inter eminentia ejusmodi lucis et claritatis constiterunt fastigia; ubi quoddam quasi ex auro purissimo solidum in modum parvissimae camere praefulgebat domicilium, radiis perfusum circumactumque flammantibus, quod [Col. 0236C] nonnumquam ad cujuslibet omnino . . . . . . . . . . . . . . . . . . . . . divinae potentiae speculum mundo . . . . . . . . . . . . . . . . . . . imitabatur globum. Viso hoc divinae transformationis praestigio . . . . . . . instabat angeli quid hoc esset cognoscere responso. Cui angelus: Istud, o anima, quod vides, est secretissimum quoddam celestium mysteriorum secretum. Signatum solvit verborum Dei signaculum, et propius accedens, ostiolum in eo visus est aperire, cum quo tantus odor exivit et liliorum rosarumque flagrantia [(97) 1Kb] , ut preciosissimas. omnium aromatum species vinceret et genera. Hujus inestimabilis celestis visionis et pacis desiderio, et inestimabili perennis letitiae gaudio multomagis anima illa exestuans perfrui, dicebat: Domine [Col. 0236D] sancte Michael, quam multa hic totius felicitatis bona! quam mira est inexpertis suavitas ista! Cui angelus: Accede, anima; sequere me, veni et vide et lege. Quibus ille intentus dicebat: Domine, non possum legere. Item angelus: Vide, anima, et lege. Et ille: Non possum, domine, nisi dixeris. Adhibitaque paululum perspicaciori oculorum lumine, prae nimia qua admodum resplendebant claritate vix ea quae hoc modo continebantur inscripta, ita legere poterat: Veniet, veniet dies Domini, sicut fur [Col. 0237A] cito. Et dicebat: Quid, domine, quid facient tunc peccatores? Vel quot restant anni, ut astare debeat novus orbis venturo universorum judici? Et angelus: Anima, lege sequentia et cognosce cunctis intuentibus miranda. At illa litteras quae numeros exprimunt videns, sed ex eis numerum redigere non valens, tamen quia modicum tempus ad id usque instaret intendebat dicens: Etiam, domine, pauci sunt. Et angelus: Dico tibi, non est amplius; sed hodie revelatum est tibi quam in brevi sit hujus seculi finis, de quo non ulli creaturae, non angelis, sed solius est scire Dei patris. Sed, anima, veni, sequere me. Et Exinde procedentes, angelo illam tenente et praeduce, venerunt ad sanctum Petrum, ejusque potestati illam angelus tradidit et recessit. Qui vinculis [Col. 0237B] eam alligans, et exigens debitum cujusdam voti quod pro reddita sanitate in ejusdem festivitatis anniversario illi dudum devovit et non reddidit, in loco ejusmodi tormentis sic habilem ut puniretur ligavit. Hoc equidem multi ejusdem loci incolae cujus et hic frater olim canonicus fuit noverunt, quod biennio transacto, cum apud semetipsum de salute sua sollicitus et vita, multa anxius ageret quomodo mundum exiret et se soli Deo victurus alligaret: hac voluntate permotus virum Dei in loco eodem adiit, vota conferre non distulit, petens ejus consilio, conscio et teste coram Deo se laneam non indui, carnibus non vesci, et ab illicitis mundi desideriis penitus abstineri, idque beati Petri testimonio [Col. 0237C] firmari; cujus memoriae et venerationi praesens dies ille praesto erat agi. Quod et factum in praesenti quidem est, sed postmodum juventute illiciente et illecebris revocatus, pactum illud totum abnegavit. Sed non illum adhuc divina misericordia dereliquit. Iterum remeante beati Petri festivitate in maxima desperatione vitae debilitatus est infirmitate. Sed rursus beato Petro quod limina ejus visitaret votum faciens, recuperatus est sanitati, et hoc iterum non implevit, praeventus scilicet Dei miseratione, quae hunc ad monasticae vitae perduxit perfectionem, suarum ob hujusmodi consciam veritatem culparum non immemor, voces attollens in fletibus, et sperans quomodocumque sibi commodum fore si emendationem promitteret, clamabat: O sancte Petre, [Col. 0237D] mea culpa coram te de peccatis meis; emendo, domine; sancte Petre, misericordiam; domine, emendo! Nulli hominum de promissione et salute credo nisi soli Domino; Domine, emendo; et o sancte Michael, quare me dereliquisti? Pastor bone, sancte Petre, non diutius possum malum hoc sustinere. Sancte Petre, scio quia mala fuit cogitatio mea; tamen dixi et confessus sum omnia domno abbati.

Â»Hoc dicto, operante divina virtute et gratia denuo spiritus ad corpus rediit, nobisque videntibus in eum viventis hominis vultus resedit, ac mox vocans fratres quos viderat esse presentes, colloquens ait: Dilectissimi fratres mei et domini, miseremini mei; orate pro me, quia beato Petro sanctus Michael me tradidit, et is solo me relicto in loco sicut cernitis [Col. 0238A] tormentis et vinculis religavit. Cum mox fratres missarum sacramenta exibentes, spiritu redeunte a corpore, suo auxilio missum eminus vidit venire angelum et clamans dixit: O sancte Michael veni domine, veni, testis esto mihi, adjutorium tuum volo ad sanctum Petrum; et quare me, domine, dereliquisti? Cui angelus: Voluntas Domini fuit. Veni, eamus ad sanctum Petrum. At ille videns eum, multiplices ingeminabat preces dicens: O sancte Petre, misericordiam. Si dimittis me, domine, stabilitatem facio tibi, et promitto tibi, per Patrem et Filium et Spiritum sanctum, quia penitentiam agens requiro praesentiae corporis tui domum. Angelus: Si emendare dabis? Vis enim dare? Et ille: Volo, domine, volo. Angelus: Et in hoc quod promisisti sancto Petro? [Col. 0238B] Cui ille: Domine, non fuit potestas mea, sed voluntas domni abbatis. Et si emendare non possum, veniam hic iterum, debitum luiturus supplicium, et ecce tibi juro per Patrem et Filium et Spiritum sanctum, sic me omnia completurum. Hoc ita expleto, educens illam angelus ait: Anima, vade in pace.

Â»His ita finitis, cum eodem verbo affuit, et sicut eo ignorante scripseramus, ita hec eadem eo ipso postmodum referente scriptis firmavimus. Amen.Â«

(Fol. 84.) Anno quoque eodem, id est ab inc. Dom. 1011, regiminis autem ejus a. 7. Heinricus anno regni sui 9 a Benedicto papa in imperatorem promotus est. [ROD. GLAB. III prol.] Et cum jam Langobardorum instabilitas Arduinum quendam sibi [Col. 0238C] regem constituisset, tamdem non sine magna suorum cede subdidere se ei, et sic Heinricus Papiam veniens, ab eis miri operis palatium sibi construi fecit. Hic etiam fecit civitatem Bavebergensem, et ecclesiam a Benedicto papa dedicari optinuit, ejusque auctoritate episcopum ibi constituit. Erat enim vere catholicus, et religionis amator praecipuus. Adherebat moralibus seniorum consiliis, quorum puritate et nitore florebat Lotharingia, illuminabatur Saxonia, dirigebatur Suevia et Alemannia. Quamobrem sub ejus imperio salus fuit mundo et gloria. Inter quos habebat gratissimos Odilonem Cluniacensis aecclesiae patrem piissimum, Willelmum Divionensis aecclesiae rectorem strenuum, religione praestantissimum, qui etsi non erant de regno ejus, [Col. 0238D] tamen in amicitiis ei jungebantur, et eorum orationibus regni negocia in pace tractabantur. Nec deerat familiaritati ejus Pandulfus Agaunensis, vir vita, moribus, religione, sanctitate celeberrimus, cum eum faceret commendabilem regi et optimatibus fama virtutis ejus. At vero de regno ejus fere quotquot erant pontifices et primi aecclesiarum, tot ei erant incitamenta virtutum, cum ipse eisdem muniretur, et ipsi vice versa ejus auctoritate ab illicitis reprimerentur et ad perfectiora provocarentur. Inter quos hunc patrem nostrum habebat karissimum, inter praecipuos egregium, pietate praedicabilem, religione commendabilem; quem tanta Deus donaverat omnium gratia, ut a plerisque pro inolita sibi benignitate vitaeque et sermonis acceptione et non [Col. 0239A] affecta elegantia sed inpensa gratia hoc vocaretur agnomine, videlicet Richardus Gratia Dei, sicut et sanctus Odilo ab ingenita pietate Pius, et Willelmus a rigore ferventioris propositi Supra regula dictus est. Erat et in regalibus negociis pertractandis et disponendis consodalis ejus domnus. Ermenfridus Virdunensis aecclesiae canonicus, cujus vita actuum luce satis se ipsa commendat. Felicia tunc tempora Virdunensis aecclesiae, tantis sub Heimone episcopo insignitae personis, ut usque in hodiernum diem actuum illorum claritate resplendeat, quae etiam tanta sit, ut nulla vetustate oblitterari valeat. Sub eo enim Amicus praepositus aecclesiam sanctae Crucis construxit, Dudo praepositus aecclesiam sancti Laurentii, Ermenfridus praefectus aecclesiam sanctae [Col. 0239B] Mariae Magdalenae, et in ea canonicorum turmam aggregavit, quibus victum ex regali largitione et procerum traditione sufficienter providit; et venerabilis Richardus monasterium sanctorum Petri et Pauli et beati Vitoni confessoris a fundamentis erectum tanta in posterum possessionum et religionis dote ditavit, tanta reliquas aecclesias claritate dotavit, ut merito pater urbis, lux patriae, decus aecclesiae debeat nominari. Vita enim ejus mirabilis vitam multorum mirabilem reddidit; conversatio ejus spectabilis plures alios spectabiles bonis operibus instituit.

16. Sed nec ipse domnus Heimo a bonis operibus vacantem animum praebuit, quin potius aecclesiam sancti Johannis in prospectu civitatis sitam, in qua [Col. 0239C] sancti confessores Maurus, Salvinus, Arator quiescunt, melioratam restauravit, et in ea congregationem sanctimonialium sub dispositione patris Richardi regulariter viventium instituit, et matrem eis consilio ejusdem providit Adelbergam fidelem Christi famulam, quae cognominabatur Ava, cujus memoria est aeterna. Haec enim, velut apis prudentissima, patris sui formam imitata, cum ob zeli boni devotionem et fidei magnanimitatem servorum Dei lustraret coenobia, ut ad eorum imitationem emularetur karismata meliora, Cluniacum ivit, et viro Dei beato Odiloni advenisse nunciata, cujus animum ipsa possidebat pietas, cum grandi affectu suscepta est. Ubi quanquam usus aecclesiae esset, et pro lege haberetur, [Col. 0239D] ut claustra monasterii non calcaret pes muliebris, ipsa pro sua religione et patris Richardi cum sancto Odilone indivisa dualitate non solum claustrum intravit, verum etiam capituli societatem indepta, et Dominico die ad processionem cum fratribus suscepta est, quod usque hodie in eodem monasterio permanet memoriale. Egit hoc beati Odilonis erga filium carissimum et confratrem devotissimum affectus propensior, dilectio profusior, caritas de illo fonte emanans, de quo tantae nobis perfectionis alveus dirivatus est, idem videlicet pater noster, qui nobis a beato eodem donatus est. Sed nec erga locum qui praeerat domni Heimonis defuit liberalitas, [Col. 0240A] verum Masmelli pontem eidem contulit, mercatumque in suburbio qui eidem coenobio adjacet habendum constituit, et murum in circuitu monasterii ex suo construi fecit. (Fol. 84'.) Exactisque in episcopatu 36 annis, obiit 2 Kal. Maii, anno inc. Dom. 1024 et sepultus est in aecclesia quam ipse construxit (Gesta Vird.). Et successit in episcopatu Rambertus, qui saepefatum patrem non minori affectu coluit, immo devotionem a praedecessoribus initiatam et ad se usque derivatam pia bonae voluntatis affectione auxit, provexit et sustulit. Verum non ab re videtur, si cum ejus familiares, et regni gloriam, quae sub ipso erat, miramur, etiam quis imperatoris vitae exitus fuerit intueamur. [ROD. GLAB. III, 1.] Tempore itaque ejus rex Ungrorum cum gente sua [Col. 0240B] Christianus factus est. Cui etiam Stephano in baptismate dicto germanam suam uxorem dedit, et ipse anno sequenti infirmitate ingravescente, quia erat absque filiis, videns quia ad regni fastigium plurimi duces et comites aspirabant, elegit Conradum aliquando sibi suspectum, sed strenuum, qui Cono dicebatur, et sic cum gloria obiit monarches cesar augustus 3 Idus Julii, eo videlicet anno quo superius annotatum est episcopum Heimonem obiisse. At vero Stephanus Ungrorum rex, inminente vocationis suae tempore ad coelestia evocatus, nunc in aecclesia qua requiescit humatus, miraculis claret egregius. Regnavit autem Heinricus a. 24, m. 6, et Conradus successit Othonis III. filius [307 1Kb] , qui accepit uxorem Gislam, Rodulfi regis Burgundiae sororem, Conradi [Col. 0240C] et Mathildis filiam, de qua genuit tertium Heinricum, qui venerabilem Richardum abbatem inter primos palatii habuit. [IBID. III, 2.] Quo in tempore rebellaverunt contra Robertum Francorum regem Odo, Tebaldi fallacis filius, et Willelmus, Heinrici ducis privignus, favente ei Brunone Linguonensi episcopo, cujus in matrimonio habebat sororem, et Landrico Nivernensi comite. Rainaldus vero comes praefati Willelmi filius sororem Richardi Normannorum ducis Adhelleidam duxit uxorem. Qui videlicet Willelmus, licet advena, intantum convaluit divitiis et milicia, ut non inveniretur ei secundus in patria. Cui tamen plurimum restitit Hugo Autissiodorensis, qui abbicomes dictus est, cujus cognatam Constantiam [Col. 0240D] Robertus habebat uxorem.

[IBID. IV, 1.] 17. Igitur post Benedictum papam a. 1023 frater ejus Johannes largitione pecuniae ex laicali ordine neophytus ordinatus est. A quo cum requisisset Constantinopolitanus antistes, ut sua aecclesia sicut et Romana universalis diceretur, et donis eum Romanosque qui curiae praeerant innumeris flecteret, ita ut clanculo temptarent concedere quod rogabatur, omnis ob hoc vehementissime commota est Italia. Sed Galliarum episcopi et abbates his obviare conati sunt, quidam in persona sua, quidam vero litteris missis sedem apostolicam visitantes, et tantum obprobrium et dedecus auctoritatibus [Col. 0241A] ad medium prolatis, quibus contradicere fas non esset, a Romana aecclesia propulsantes. Nec defuit in his patris Richardi autentica praesentia: immo omnino sategit ut Constantinopolitanea praesumptio confutata conquiesceret, filium se Romanae aecclesiae, dum matris honori providebat, ostendens. [IBID.] Inter alios quoque Willelmus abbas eximius epistolam papae misit corpore brevem, sed materia ingentem et sermone locupletem, quam hic inserere non piguit:

Gratia Dei et reverentia beati Petri sedi in orbe terrarum excellentissimae indepto papae Johanni Willelmus [308 1Kb] crucis Christi servus sedem judicii cum apostolis et coronam regni. Magistri gentium dictis instruimur, seniorem non increpandum. Isdem [Col. 0241B] tamen alias dicit: Factus sum insipiens, vos me coegistis. Idcirco igitur filiationis diligentia hortamur communem vestram paternitatem, ut in uno imitemini cogitationes hominum pervidentem dominum Salvatorem, ut dicatis ad aliquem vobis, unanimem, quemadmodum et ipse Petro: Quid dicunt homines de me? Si vero responsum ejus ex fide fuerit, animadvertite qualiter sonuerit. Si clare, custodite ne obfuscetur. Si vero obscure, lux mundi oranda est, qualiter ita fulgeatis, ut universis in gremio aecclesiae constitutis ad viam mandatorum Dei gradiendam lumen praebeatis. Sed est fama rei, quae nuper apud vos accidit, de qua quis audiens si non scandalizatur, noverit se longe ab amore superno disparari. [Col. 0241C] Quoniam licet potestas Romani imperii, quae olim in orbe terrarum monarches viguit, nunc per diversa terrarum loca innumeris regatur sceptris, ligandi solvendique in coelo et in terra potestas incumbit magisterio Petri. Atque idcirco ista diximus, ut animadvertatis non aliter Grecos quam cenodoxia hoc quod audivimus apud vos requirere, impetravisse. De cetero quoque optamus, uti universalem decet antistitem, vos acrius in correptione et disciplina sanctae et apostolicae aecclesiae vigere, aeterneque et feliciter in Christo valere.

(Fol. 85.) Sic confutata Grecorum praesumptio est. Eodem anno, qui erat ab inc. Dom. 1024, jussu et oboedientia patris Richardi, Leduinus, de quo supra retulimus, praelatus est abbatiae sancti Vedasti.

[Col. 0241D] Anno quoque 1027 obiit Fulbertus Carnotensis episcopus, indictione 7; qui quanto amore hunc patrem nostrum dilexerit, experimentis perpluribus patet.

(Fol. 84'.) Tunc temporis contigit innoti ossa hominis de loco abjectissimo a quodam mangone collecta et feretro imposita (fol. 85), in monasterio sanctae Mariae apud Seusiam sub nomine Justi martyris a Mainfredo marchione fuisse reposita. [IBID. IV, 3.] Sed licet religiosis id vanissimum et stultissimum fuisse multis et probatis documentis demonstratum [Col. 0242A] sit, vulgus tamen injustum pro Justo venerans in suo permansit errore [309 1Kb] .

(Fol. 85'.) 18. Jam autem eidem patri Gratiae Dei praelationis sarcina gravis videbatur, jam ad anteriora progredi, liberiusque divinae contemplationi inherere juvabat, quia jam in ejus corde mundus aruerat. Et quia quosdam, qui Jherosolymam ierant, beate in Christo occubuisse constabat, inter quos quoque quendam ex Augustudunensi territorio sanum et vegetum nullaque mortis signa habentem, in loco ubi novissime steterunt pedes Domini cum orasset, et se a Domino suscipi in pace postulasset, modico dolore mox tactum, domi relatum, moxque relatum eodem in loco quo oraverat, spiritum Deo reddidisse, certa fama vulgaverat: tactus et ipse [Col. 0242B] sancto simili bonae devotionis desiderio, sepulcrum Domini invisere gestiens, quaesita a principe et pontificibus regnique primoribus et vicinis fidelibus et vix optenta licentia, destinavit primo filiis providere et eorum in omnibus curam agere, ut posset cum bona omnium affectione peregrinationis officia sancta suscipere. Itaque Cluniacum ivit, et sicut usque hodie in eodem coenobio manet memoriale, patrem piissimum sanctum Odilonem Virdunum secum deduxit, quem plurimis diebus secum retinens, omnem ei monasterii habitudinem, mores et vitam habitantium ostendit, judicio ejus et tuitioni singula contradens, et ad ejus arbitrium universa corrigens et confirmans. Gavisus est autem in Domino sanctus [Col. 0242C] Odilo, quia per eos quos sibi filios fecerat et loco remiserat, fructus boni odoris carpebat. (Fol. 86.) Ubi vero voluntati illorum satisfecisse se credidit, valedicens omnibus, filium Deo commendans, Cluniacum rediit, et de profectu aecclesiae illius gaudium filiis et fratribus Cluniacensibus exibuit. Referunt adhuc moderni, qui audierunt a patribus, quia quotiens ab istis partibus regrediebatur, adeo se gratiosum de bonis, quae in patre nostro et filiis gratulabatur, exibebat, adeo eos commendabiles reddebat, ut gratum haberet qui videbat. Igitur paratis necessariis sumptibus, dispositis viae comitibus, commissa Deo filiorum cura, benedictione pontificis et vicinorum praesulum, optimatum quoque et omnium omnino postulata et accepta, venerabilis pater Richardus [Col. 0242D] Gratia Dei egressus est cum Madelveo novus peregrinus in cordis laetitia. Prosequutus est eum totus populus cum lacrimis et rugitu cordis, dolens quod destitueretur ejus praesentia, quem suae salutis praesulem vitaeque tutorem credebat. Quos vir Dei benigne consolans, ut reverterentur admonuit, dans in mandatis, Deum tota virtute diligere, proximum venerari, inimicos diligere, caritatem amare, hospitalitatem sectari, elemosinis intendere, et pro se sibique comitantibus Deum propensius exorare. Sic salutatis omnibus, resalutatus a cunctis, dimissus est [Col. 0243A] optatae viae cum gratia, omnibus orantibus, et elata in excelsum voce clamantibus, ut prosperaretur a Deo via ejus. Expensas autem viae Richardus comes Normannorum omnes ei attribuit. Erat enim in elemosinis largus, caritate diffusus, honestate praeclarus. Supersunt adhuc in Brittannica insula et Normannia nobiles et probati viri, qui viderunt hunc patrem nostrum Gratia Dei, et noverint quanto ab eodem comite diligebatur affectu. A quibus nos etiam ista audivimus, qui et referre soliti sunt, quia sic sibi individua dilectione adherebant, ut putares unam animam duobus inesse corporibus.

19. Optabili ergo peregrinatione suscepta, vir Domini Richardus septingentos peregrinos secum duxit [(98) 1Kb] , quibus ex propriis subsidia victus sufficienter [Col. 0243B] administravit. Erant etiam in comitatu ejus quamplures alii, inter quos erant duo ab urbe Bajocensium, pater et filius, Hubertus et Gauzfredus, qui ita comitatui ejus adheserunt. Erat idem Hubertus diutino languore depressus, ita ut per annum integrum nec lecto surgere nec in latus aliud absque suffragantis amminiculo se posset deflectere. Huic una dierum in cubiculo, quo jacebat, angelus in columbae species apparens: Vade, inquit, para necessaria, et perge Jherusalem, quia Dominus jubet. Cui cum ille respondisset: Quid faciam, quia nequeo surgere? ille iterato: Para, inquit, necessaria, et vade, quia Dominus vult. Adquievit homo, et mane facto fratres et propinquos advocans, voluntatem Domini aperuit, suam quoque voluntatem in id esse [Col. 0243C] ut obediret patefecit. Illi admirantes, et pro infirmitate quam videbant voluntati ejus contraire conantes, cum avertere hominem a recta intentione molirentur, inpossibile esse pronuntiabant quod dicebatur; cum ille filium Gauzfredum assistentem videns: Vade, ait, praepara expensas et quae sunt tanto itineri necessaria, quia et ego ibo, et tu mecum, Dei cooperante clementia. Adquievit filius, et paratis quo citius potuit tanto itineri necessariis, patrem de profectione admonuit. Ille propinquorum et vicinorum surgens amminiculo, pontem ante monasterium sanctae Mariae Magdalenae in eadem Bajocensium civitate situm, quod erat vicinum domui suae, a quattuor hinc et inde sustentatus transiit, et mox ut [Col. 0243D] equo impositus est, sanus factus et incolomis, viae se credidit, et comitante divina gratia Virdunum veniens, cum audiret et videret profectionem viri Dei tota urbe accelerari, sustinuit, et comitatui ejus adherens, orationibus ejus se cum filio commisit, quos vir Dei familiarissimos habuit. Profecti igitur per Illyricum, venerunt ad deserta. Quae cum jam fere pertransissent, die quadam fontem eminus conspicati clarissimum et perlucidum, descenderunt pater Ricardus cum sociis ut acciperent gentaculum. Turbis quoque circa fontem discumbentibus, venerabilis pater loco competenti pro tempore resedit, et [Col. 0244A] accito famulo ut de fonte sibi afferret, cujus perlucida claritate delectatus erat, admonuit. Ille vadens, ex aqua fontis vase inpleto, viro Dei propinavit. Sed ut vas ori admovit, aquam in vinum Dominus mirabili virtute convertit, et sic qui aquam desideraverat, vinum accepit. Stupefactus a famulo requirit, ubi vinum acceperit, et evacuato vase, iterato eum pro aqua fontis remisit. (Fol. 86'). Ille admiratus, cunctis cernentibus aquam hausit de fonte, et viro Dei propinavit. Sed iterum divinitate propicia aqua fontis in vinum conversa est. Quod vir Dei agnoscens, Deo gratias egit, et bibit, cunctis quoque ex eodem vino in eodem vase propinavit. Quid plura? Biberunt omnes, et virtutis Domino benedixerunt, qui facit mirabilia solus (Psal. LXXI, 18), [Col. 0244B] cujus regnum est aeternum (Dan. VII, 27), et potestas ejus potestas eterna, quae non auferetur (Ibid., 14). Biberunt, inquam, omnes de vino illo, et vinum imminutum non est; quia cum omnes bibissent, solus ille scyphus abundanter cunctis adfuit, et postmodum patri Richardo non defuit. Et qui vidit, testimonium perhibuit, praedictus scilicet Humbertus et filius ejus Gaufredus; et scimus quia verum est testimonium eorum, quia ipsi ex eo biberunt, cum sederent ea hora prope latus hominis Dei; et praeterea virtutis hujus tot sunt testes, quot erant viae comites, quia nullus in comitatu illo inventus est, cui non vir Dei ex hoc vino virtutis propinasset. Est adhuc in Bajocensi urbe quasi novum [Col. 0244C] hoc miraculum, et patres qui viderunt narraverunt ea filiis suis, et filii filiorum filiis, ut cognoscat generatio altera. Nos quoque hoc a Gauzfredi filio Gozelino nomine, viro probo et honesto, nunc Divionensis ecclesiae monacho, audivimus, qui jam eo tempore natus et adultus, a patre et ab avo hoc audivit, et didicit ab illis formam orandi, quam instituit simpliciores et idiotas e saeculo ad se confugientes pater Richardus in ingressu aecclesiarum dicere, in hanc formam: Adoremus Deum, sanctam Trinitatem, deprecemur sanctos ejus qui pro Deo appellantur, ut ipsi deprecentur Deum, ut det nobis pacem et sanitatem, peccatoribus veram penitentiam, discordantibus veram concordiam, vivis pacem, defunctis requiem. Hec orandi forma in omnibus monasteriis [Col. 0244D] suis laycis tradebatur.

20. Erat autem viro Dei familiare mane surgere, laudes Deo dicere, iter accelerare, atque consuetum Domino in via pensum reddere, et sic hora fractio nis panis imminente, missarum solempnia agere, quocumque esset, et expletis misteriis ad frangendum panem discumbere, ne gravarentur fratres labore itineris et continuatione jejunii (Vita Simeonis 10). Venit ergo Antiochiam, ubi cum eum itineris necessitas aliquot diebus remorari coegisset, vir Dei Symeon, qui nunc Trevirensem aecclesiam corpore [Col. 0245A] et virtutibus adornat [(99) 1Kb] , et amicitiis ei junctus est, et fratribus qui erant cum eo, adoptans sibi illum in patrem [(100) 1Kb] . In quo beati Simeonis facto hoc intueri libet, quia idem vir Dei non ejus se crederet magisterio, non committeret patrocinio, nisi divina pietas, quae eum a seculi actibus alienum reddiderat, cordi ejus revelasset dignum illum esse qui subditis praeesse et prodesse posset. Mittebatur autem isdem beatus Symeon a fratribus monasterii montis Syon pro elemosina, quae de terra Richardi comitis Normanniae monasterio eidem debebatur; et quamquam nosset spiritu sibi revelante multa se adversa passurum, tamen pater Richardus discretionis oculis hinc inde munitus consilium dedit, ut ceptis insisteret, oboedientiam impleret, usquequo [Col. 0245B] rem probaret eventus. Flentem itaque et tristem eum a se dimisit, utrimque pedibus manibus et genibus exosculatis, quia erat in eis gratia Spiritus sancti. Haec est enim sanctorum delectatio, diligere alterutrum, quia et Deus caritas est, et qui manet in caritate, in Deo manet (I Joan. IV, 16). Caritatem autem aquae multae non poterunt extinguere, nec flumina obruent illam (Cant. VIII, 7). Probatus igitur Domini servus viam carpens, et viae ducem Christum collaudans, terram Sarracenorum ingressus est. Et cum appropinquaret civitatibus eorum, praedicabat omnibus Christum Jesum, in domino Deo suo confisus, quia non erat in spiritu ejus dolus. Jam vero ubi ad urbem venisset, ante murum urbis psallebat [Col. 0245C] Salvatori suo, et missarum solempnia ibidem celebrabat, paganis desuper saxa jacientibus, ut capiti ejus illiderent; qui sic urbi appropiaverat, ut tabula altaris hereret muro. Et cum multa desuper saxa ab eisdem aspicientibus et illudentibus jacerentur, ita a Christo protegebatur, ut non altare, non tabula altaris, non postremo illud quidquid est quod altari imponitur, non ipse denique qui altari astabat intrepidus, a lapidibus tangeretur, cum tantus esset multotiens in circuitu altaris agger lapidum desuper ruentium, ut missa dicta non nisi via facta inde extrahi posset. Monachorum vero et clericorum comitantium illum nullus ei coesse vel cohabitare poterat; set quantum jactus est lapidis a longe stantes canebant, et canenti respondebant, ipse solus intendebat [Col. 0245D] his quae ceperat, donec missa perexpleta egrederetur vel potius extraheretur. (Fol. 87.) Erutus autem inde, ante urbis prospectum tentoria figebat, et comparatis necessariis sumptibus ibidem hospitabatur, a Dei laudibus numquam vacans, quia laus ejus semper erat indeficiens in ore ipsius. Pagani autem miraculo perterriti, et gratia reverendi vultus ejus invitati, veniebant ad eum, quibus ipse per interpretem quae de Jesu erant gratanter annunciabat, et ut ab injuria servorum Dei manus cohiberent praedicabat. Fiebatque miro modo, ut quos in adventu [Col. 0246A] suo passus fuerat infestos, ipsi ei versa vice cum honore servirent, et mane facto deducerent abeuntem. Mirificabat enim Dominus servum suum signis et prodigiis, in tantum ut omnibus sanctitas ejus innotesceret, et virtus Jesu per eum ubique praedicabatur, quia fama sanctitatis ejus ubique ferebatur.

21. Constantinopolim veniens, cum quanto honore exceptus ab imperatore sit, dignisque muneribus et obsequiis honoratus, dicere supersedemus, quia ad alia properamus. Optatae itaque viae dimissus cum gratia, per multimoda pericula apprehendit Jherosolimae loca desiderata. Ingrediensque civitatis portam, responsorium illud de Dominica in ramis palmarum: Ingrediente Domino in sanctam civitatem, [Col. 0246B] dulcissona cum sociis modulatione decantabat, Christum crucifixum, qui est super omnia Deus benedictus in secula (Rom. IX, 5), adorans, et locum sepulchri ejus oculis fidei veneranter amplectens. Omnia ergo nativitatis passionis et resurrectionis loca fide circuiens, dum non saciaretur oculis intuendo, mente pascebatur; quia ad visionem dulcissimam et diu desideratam, jamque concupiscenti animo preparatam, mirabilium Domini, gaudio et laetitia ineffabili replebatur. Occurrit autem ei venienti patriarcha Jherosolymitanus; audierat enim famam ejus omnium ore celebratam; et consalutati mutuo, dato sibi pacis osculo, laetati sunt in Domino. Videns vero in eo aspectum angelicum, modestum sermonem, incessum mitem, caniciem [Col. 0246C] venerandam, habitudinem senectutis omnibus reverendam, gratulabatur in spiritu: Sicut, inquiens, audivimus, ita et vidimus (Psal. XLVII, 9). Introductus igitur in sanctam Syon, missarum solempnia celebravit, astante pontifice et clero; et sic locum sepulchri Domini cordis affectu revisens, omnemque locum sanctum pia devotione perlustrans, cum se desiderio satisfecisse crederet, iterum estuantem devota sollicitudine saciabat animum. Numquam a missarum celebratione desistens, numquam a verbi Dei erogatione cessans, immo ubique quae Dei sunt annuncians, nec timore mortis, nec infestatione barbarica a veri et recti exibitione et mali prohibitione desistens. O quis ejus affectus in Deum! [Col. 0246D] quanta contriti et humiliati spiritus exultatio! quanta cordis jubilatio! cum videret se esse praesentialiter ubi Christus natus est, ubi passus, ubi sepultus, ubi steterunt novissime pedes ejus quando ascendit in celum. Ubicumque incubuisset orationi, madebat terra lacrimis, clamor cordis ascendebat ad Dominum, corpus atterebatur, spiritus elevabatur. Continuabat noctes vigiliis, attenuabat corpus jejuniis, numquam sine lacrimis, numquam sine precibus, cum totus exultaret in Domino, laetitiam mentis, vultus serenitate proferebat. Dominica die qua [Col. 0247A] celebratur adventus Domini in Jherusalem et exceptio ejus a pueris cum hymnis palmarumque et frondium ramis, urbem ingressus est; ebdomada tota pernoctavit in laudibus Dei, cum tota aecclesia discurreretur a paganis gladiis accinctis ipse nichil dubitans, nichil hesitans, quae Dei sunt Deo reddebat pervigil in orationibus, in jejuniis continuus: adeo ut gentiles ipsi admirarentur devotionis ejus instantiam, et revererentur constantiam. (Fol. 86b.) Diem cenae sacratissimum in exibitione mandati Domini et pauperum recreatione deduxit, pedes pauperum abluens, vestes et quaeque necessaria tribuens, et totum se Dominicis serviciis conformans et applicans. Jam vero quis referat, qualiter se die parasceve mactaverit, cruciaverit, Christo cruci confixerit? [Col. 0247B] Totus in lacrimis, totus in cordis compunctione, in contemplatione, in suimet abnegatione, maxime cum videret sepulchrum Jesu prae oculis, et esset ei materia doloris et compassionis. In orationibus assiduus, pernox in vigiliis, fatiscentes jejuniis artus spiritui servire cogebat. Die illa cum nocte sequenti a loco sepulchri non recessit, ammirantibus comnibus instantiam illius, quod aliis recedentibus ipse non recedebat. (Fol. 87.) Quid multa? venit dies sancti sabbati, quo expectabatur ignis a Domino, et gentiles armati, Christianis intro conclusis et beneplacitam voluntatem Domini de igne suscipiendo praestolantibus, totam observaverant aecclesiam, ut si ignis non adveniret, [Col. 0247C] omnes gladio perimerentur: cum ecce, hora circiter nona, omnibus orantibus, in una lampade ignis [(101) 1Kb] accensus est a Domino, nullius mortalium suffragante amminiculo, et gentiles omnes stupor apprehendit et pavor, Christianos vero gaudium et exultatio, ut ab omnibus tota certatim caneretur aecclesia: Magnus Dominus noster, et magna virtus ejus, et sapientiae ejus non est numerus (Psal. CXLVI, 5). IIico vir beatus sacris indutus vestibus, myssa inchoata, Kyrie eleyson solempne elata in excelsum voce pronunciavit. (Fol. 87'.) Jam enim lectiones et cantica, seu quidquid est illud consuetudinarii officii usque ad accensionem luminis in expectatione novae lucernae finierat, et sic Gloria in excelsis Deo cum lacrimis et jubilo cordis intonans, gaudium [Col. 0247D] Christianis, metum et admirationem paganis incussit. Astabant in circuitu altaris undique frementes et frendentes, sed tanta erat reverentia viri, tanta in virum protectio Christi domini, ut omnes sanctitatem ejus et religionem admirantes revererentur, et omni eum honore dignum ducerent ipsi etiam qui inimicabantur. Noctem illam pater noster Gratia Dei duxit insomnem, Dominum resurgentem adorans, et cum Maria Magdalene in orto mentis, ubi virebant per eum plantaria virtutum, ortolanum Jesum videre desiderans, ut vocaret eum proprio nomine, et se magistrum et Dominum doceret agnoscere, ut factus testis verae resurrectionis ejus, [Col. 0248A] in voce fidei annunciaret fratribus: Resurrexit Dominus. Mane facto, consuetudinariis canticis expletis, missam festive circa horam terciam celebravit, et communicatis fidelibus populis cum gaudio domum rediens, celebritati diei satisfecit, et tota die cum patriarcha familiarius loquutus, diem deduxit in jubilo cordis et voce exultationis, semper locum sepulchri Domini revisere gestiens, recolens et admirans sudarium capitis Domini non cum linteaminibus positum, sed separatim involutum in unum locum.

22. Diebus festis reliquis celebratis in gaudio et tripudio animi, destinavit vir mittissimus cogitare de reditu. Nec rediit vacuus a munere, quia archa cordis ejus repleta erat bona devotione. Quod autem [Col. 0248B] fuit munus illud? Discurrentes pagani per munitiora templi, ipsa ebdomada ante pascha, lapides in populum sacra celebrantem jaciebant. Casu lapis veniens intra sepulcrum cecidit, quem vir Domini pro magno munere sibi assumpsit, et totis illis diebus, quibus celebratur passio vel resurrectio Jesu, intra sepulchrum jacentem vigiliis et orationibus Domino dedicavit. Hunc recessurus cum magna devotione sustulit, et exosculato loco sancto, quasi totum secum ferret, inter sancta reposuit, et valedicens patriarchae, prospera ei imprecatus abire decrevit. Ingemuit ille in voce dilecti vale dicentis, et proferens reliquias preciosissimas de ligno Domini, itemque marsupium unum auro textum praegrande [Col. 0248C] reliquiis sanctorum refertum, optulit seni venerabili cum gratiarum actione, inquiens: Accipe, o dilecte Domini, munus bonae voluntatis et devotionis, quod sit mutui pignus amoris, munus quod numquam consummatur, semper extet, hereat, amico convivat, quod evanescentem memoriam excitet, jocundum, quod obviam animo veniat, et numquam labatur a memoria. Prestet Dominus istis et omnibus sanctis intercedentibus, ut iterum videamus nos in coelestibus, ubi finis laborum et remuneratio praemiorum aeternorum, ubi numquam ab invicem separabimur; gaudentes et gustantes quam sit dulce et jocundum habitare fratres in unum (Psal. CXXXII, 1). Divisi sunt ergo ab invicem flentes, quibus si licuisset convivere, et commori libuisset. Graditur pater Richardus Gratia Dei [Col. 0248D] aggere publico, oneratus onere nobili et dulcifluo, se et sibi commitantes comittens Deo universorum corde humili et contribulato. Pendebant a collo ejus sanctorum reliquiae, ut haberet prae oculis paratum specimen sanctitatis, nec deesset cordi memoria eorum, quorum sarcina delectabili reliquias gestabat. Quanta vero in redeundo passus sit, ipse novit qui pertulit: quae omnia dijudicat, qui laborum remuneratorem se promisit. Videres virum seculis venerandum, dum iret, saepius cervice reflexa versus sanctam Jherusalem humiliari, suspirare, gemere, affectum cordis oculis pandere, gaudere quod sanctum locum sepulchri vidisset, dolere quod non [Col. 0249A] semper videret. Hinc ex affectu sermonem populis dare, beneficia Jesu oculis monstrare, omnes subito ex devotione ingemiscere, Deum benedicere, memorari dulcedinis divinae, et ad bona sectanda prorsus accendi. Non cadebat passio Domini a memoria, quae erat fere tota ejus memoria. Quid enim fuit totus vitae ejus excursus, nisi velle pati pro Christo, commori ei et consepeliri, ut daretur sibi per Christum in gloria resurgere cum illo? Ideo tanta passus est, qui ut pateretur exul pro Domino factus est. (Fol. 88.) Et quidem juste. Sapienti enim omnis mundus exilium, et viro justo omnis mundus [310 1Kb] domus. Sapiens autem erat, quem ipsa inhabitabat sapientia, vir justus erat, quia corpus peccatis subditum nescit inhabitare sapientia.

[Col. 0249B] 23. Reversus tandem ad illos suos palestrites, Sarracenos scilicet, qua via venerat, eadem et regrediebatur. Ante muros urbium missarum solempnia celebrans, nec assuetos imbres inundantium lapidum pavens. Mirabilis prorsus virtus et stupenda, grande mysterium, spectaculum praedicabile. Stabant supra caput hominis Dei hostes, dirigebantque in illum lapides, adeo pregrandes, ut non tantum caput, sed totum prorsus [311 1Kb] si occurrissent conquassarent hominem. Manebat ille intrepidus, quia protegebatur a lapide praeciso de monte sine manibus. Dirigebantur aliorsum lapides, quia lapidi vivo manenti in lapide qui reprobatus est, qui angularis missus est, timebant illidi; cui si illiderentur, frangerentur. [Col. 0249C] Obstupescebant gentiles miraculo, nec novitate miraculi terrebantur, cujus admiratione deteriorabantur, quoniam ipsa eis admiratio erat peccati innovatio. Stabant a longe monachi et clerici quantum jactus est lapidis, et peregrini, ipse solus ingrediebatur propiciatorium, qui armum in sacrificio et dextrum acceperat separatum, quia non solum erat operatio ejus utilis, sed et singularis; qui inter malos non solum quae sunt recta faciebat, sed et bene operantes subditos sicut honore ordinis, ita morum virtute transcendebat. Qui cum armo pectusculum quoque in esu acceperat, quia non solum pectore recta cogitabat, sed et spectatores suos ad sublimia armo operis invitabat. Sed jam quid moramur redeuntem? Reddamus patrem filiis, ut gratulentur [Col. 0249D] in invicem, et pro absentiae tedio, quod perpessi sunt, ipsi sibi sint consolatio. Non autem praetermittamus Antiochiam sancti Symeonis praesentia claram. Ibi enim invenit pater amantissimum filium, ibi recepit filius patrem karissimum, ibi socii socium, fratres fratrem, comites agnoverunt comitem. Neque enim potuit, multis obstantibus periculis, perficere quod decreverat, praecipue cum nosset divina revelatione in itinere illo plura se passurum adversa. Delectatus igitur uterque comparis praesentia, delegerunt simul Virdunum redire, ut quod supererat [Col. 0250A] temporis simul explerent in exercicio spiritualis phylosophiae (Vit. Sym. 10). Venientes autem ad civitatem Bellegradam [(102) 1Kb] , quae est in confinio Bulgarorum et Hungariorum, a civitatis infelicissimo principe prohibitus est cum eis transire, et ita lugens et dolens divisus est a patre et fratribus lugentibus et dolentibus. Domnus Symeon per multa pericula ivit Rotomagum pro inplenda obedientia; pater Richardus gratia Dei longo et vario itineris labore redditus est finibus Galliae Belgicae.

24. Occurrit ilico patri a longe filiorum examen laetantium et gaudentium ob adventum ejus desiderabilem. Ubi vero percrebuit fama celebrior eum advenire, factus est concursus ad eum nobilium et ignobilium, divitum, mediocrium, pauperum, et quaquaversus [Col. 0250B] veniebat, occursus gaudentium et concurrentium non deerat. Cum tanta frequentia, cum tanta pontificum et palatinorum procerum, nec non cleri plebisque laetitia, longa mora protenso temporis spacio, Virdunum usque deducitur. Quo cum nunciaretur adesse, totis obviam portis ruunt, tota obviam civitas progreditur. Senes cum junioribus, matres cum infantibus, aetas quoque ipse inbecillior in occursum tanti viri se proripit, domi nullus subsistit. Clericorum, monachorum, nec non et sanctimonialium Domino sacer ordo dicatus obvius egreditur patri cum crucibus et cereis, et diverso aecclesiasticae dignitatis apparatu praestolans venientem, et remorantem vix ferens, quia cupienti animo [Col. 0250C] nichil satis festinabatur. Ubi vero venit, et venientem fas fuit videre, clamor populi attollitur, fluunt lacrimae gaudio plenae. Non erat satis cuiquam semel vidisse, nisi daretur iterum iterumque videre. Descendit itaque, et susceptus deductus est ad monasterium cum cantico in jubilo, omnibus plaudentibus et dicentibus: Benedictus dominus qui facit mirabilia solus. Diem illam gaudiis plenam solempnem duxit devotio fratrum, quia et justa est causa laetitiae amicum laetum videre: et si amicum, quid patrem? (fol. 88'.) Agendum est bonis, ut voluntas bona non lateat, sed aperiatur ut luceat. Verba cessent, si quemadmodum debet quis afficitur, conscientia eminebit in vultu. Nichil autem gratius publica amicitia, nullum supplicium gravius publico odio. Intellectum [Col. 0250D] enim rei optimae et dulcissimae amisit, qui omnium designatur oculis, et designari se judicat, qui caret acie oculorum, qui sensum beneficiorum amisit, cujus aures morbus obstruxit. Sed pudorem tollit multitudo peccantium, et desinit esse probri loco commune maledictum. At contra qui ab omnibus diligitur, aequali perpetuaque voluptate fruitur. Adventus igitur patris nostri commune fuit beneficium, quia commune gaudium, quia et cum absens esset, diligebatur ab omnibus. In prima enim parte animi apud universos positus, semper occurrebat memoriae, [Col. 0251A] numquam ita sepositus vel abjectus, ut in ignorantiam verteretur. Quidquid vero frequens cogitatio exercet et renovat, nunquam memoriae subducitur, quae nichil perdit nisi ad quod non sepe respexit. Reliquias ergo Jherosolimitanas seu undecumque quesitas, quibus onustus advenerat, in sanctuario pater Richardus deposuit, et sic lectione praemissa, susceptis et deosculatis fratribus, vicem beneficiis rependit, gaudens cum gaudentibus, et gratias agens quod eorum orationibus munitus labores viarum securus percucurrerit, libens toleraverit, quod gratissimum est cuilibet enumerare ubi evaserit. Postquam igitur dilectioni satisfactum est, et prospera utrimque replicata, quia in talibus adversis referendis si qua sunt, dies reservatur crastina, ad refocillationem [Col. 0251B] fatigati corporis ventum est; quod et abunde, ita tamen ut honestati sufficeret, procuratum est. Exinde venerabilis pater in reddenda beneficiorum vice accingitur, primam eorum pensionem solvens, quod grate ad eum pervenerint effusis affectibus judicare, et hoc ubique testari. Cepit enim, quasi nichil actum fuisset, beneficiis addere beneficia, rimari singulorum necessitates, et ope eas levare, ut cuncti agnoscerent patrem sibi advenisse, et plenitudini gaudii eorum nil deesset. O virum omni laudis praeconio dignum! qui etiam puerorum lecta per se circuibat, ut videret si quid esset addendum, si quid innovandum, si quid meliorandum, ut etiam per hoc paternus ejus animus agnosceretur, et debita pietas cunctis inpenderetur. Studebat id omnibus resecare [Col. 0251C] vitia, mores corrigere, ut posset plantaria virtutum inserere.

25. Nec silendum quid de Stephano, quem coenobio sancti Laurentii praelatum diximus, actum sit. Cum enim esset idem communis pastor noster in expeditione Jherosolimitana, et per annum continuum pene remoratus fuisset, famaque fuisset defunctum eum esse, Duramnus Leodiensis episcopus, qui Wolbodoni successerat, Stephanum ad se evocatum, ut loco abbatis praeesset, officio monuit, et ammonendo petivit. Cui cum vir simplicis ingenii patris spiritualis praetenderet oboedientiam, absque cujus permissu et voluntate nulli fas esset quidquam praesumere, ille respondit patris Richardi se in ejus discessu voluntatem agnovisse, quod eum loco praeficere [Col. 0251D] delegisset: cujus quia nunc obitum audisset fama vulgante, decrevisset ut decebat voluntatem inplere. Quid multis morer? persuasum est homini, et sibi minus cavens, suscepit praelationem loci, consecratus ad officium abbatis. Non multo post vir Dei rediit, et audiens quod factum erat, super fratris errore doluit. Ille quoque ut audivit patrem adesse, non est ausus occurrere venienti, sed cogitavit praevenire faciem ejus in confessione, et sumptis comitibus venit ad festivitatem sancti Vitoni. At ubi venit, solus absque comitibus claustrum intravit, orationes fecit, in claustro sedit, et quasi qui numquam ordinatus fuisset praelationem abdicavit. Conspectui patris praesentatus satisfecit, qualiter ad consentiendum [Col. 0252A] inductus fuerit patefecit; semper tamen se errasse, se deliquisse confessus est. Aderant et comites, inter quos erat archidiaconus missus ab episcopo, poscens patrem piissimum ut errori locum daret veniae, et quod actum erat pro suo amore ratum sineret esse et stabile. (Fol. 89.) At vir mitissimus pauca cum consilio loquutus: Petitioni, inquit, domni episcopi adquiescere honorificum est, et fratrem qui publice peccavit publica satisfactione corripere bonum est. Haec loquutus, fratrem ultimum in collegio fratrum interim sedere praecepit, quoad usque tractaret in capitulo de his quae mandabat episcopus, et consilio generali quid esset agendum disponeret. Abscessit frater a conspectibus patris, et cum tanta virtute patientiae jubentis oboedivit imperio, talemque [Col. 0252B] se exibuit in oboediendo, ut miraretur qui vidisset. Vigilia erat festivitatis sancti Vitoni, ad quam certatim undique confluxerant nobiles et spectati viri vulgusque promiscuum, et in praesentia episcoporum, abbatum, monachorum, clericorum, nobilium et ignobilium ultimus omnium sedit Stephanus cum bona patientia et vultus ejus non sunt mutati in diversa (I Reg. I, 18). Quamobrem ad exorandum patrem Richardum pro ipsius restitutione omnes qui aderant unanimes reddidit ejus humilitas. In crastino coram omnibus culpam professus, errati remissionem optinuit, gratiam reportavit et de ultimo promotus est in superiorem statum, cum gratia patris sui praelatus custodiae gregis Dominici, et jam ad missas, ut abbatem decet, honoratus est, qui de correptione [Col. 0252C] illata injuriatus non est. Verum archidiaconus Leodiensis, quia domini sui ut voluit in omnibus exequuta voluntas non est, rediens ad illum, non tamen cum abbate Stephano, testis fallax factus est; qui rem gestam non ut gesta est, nec eo animo quo gesta est, retulisse comprobatus est. Qui prorumpentes in se animi appetitus nulla vi animi coercens vel refrenans, abbatiam Lobiensem beato patri pro his, quae secus quam mandavit gesserat-abstulit, et abbatem contra jus fasque, quem voluit, substituit. At vero domnus Stephanus aliquot diebus Virduni commoratus, et de correptione melioratus est, et quamdiu vixit patrem fratresque intimo amore dilexit, filiosque suos in timore Deo servire docuit, [Col. 0252D] omnibusque exemplar religionis et disciplinae extitit.

(Fol. 89') 26. Igitur ad beatum Symeonem reflectentes articulum, quid apud Richardum Normaniae principem egerit, sicut in armario Rothomagensi continetur, licet libellus vitae ejus hoc sileat, paucis explicemus. Ad hunc itaque veniens cum sociis, commendatus est cuidam viro nobilissimo Gozelino nomine, qui eos gratanter suscepit hospicio, et benigne post laborem refecit. At vero clementissimus princeps Richardus caritate profluus, misericordia copiosus, servi Dei tam prolixi itineris motus labore, necessitati servorum Dei de monte Syna compassus, plurimas eis largitus est divitias, quas venerabilis Symeon per fratres qui secum advenerant, fratribus [Col. 0253A] misit, et ipse cum praefato Gozelino uno tantum contentus famulo Stephano nomine, viro eque sancto, biennio mansit; cujus hortatu idem vir nobilissimus monasterium sanctae Trinitatis in vicino monte Rotomagensis urbis edificavit. Illo in loco vir mitissimus domnus Symeon reliquias sanctae Caterinae, quas secum ferebat, deposuit, gaudens divina id praeordinari dispositione, ut scilicet occidentalis plebs tanto gauderet suffragio, dum ejus frequenter relevari mereretur antidoto. Hec autem est sancta Catherina, quae a Maxentio caesare apud Alexandriam martyrio coronata, ab angelis ad montem Synay delata, et in habitaculo angelicis manibus praeparato locata, quod quidem in modum turriculae in edito porrectum, uno tantum foramine scala apposita [Col. 0253B] aditum praebet, oleo, quod de ejus corpore profluit, omnibus medetur infirmis. Porro ad radices ejusdem montis ipsius sanctae virginis extat oratorium, in quo multa turba monachorum die noctuque Deo laudes canentium, beatae martyri devotum exhibet famulatum. His moris est die Dominico montis supercilium ascendere, et missis ibi celebratis, duos vel tres ibidem semper fratres dimittere ob excubias sacri corporis, quibus alii vicissim fratres per hebdomadas succedunt, sacrumque oleum, quod de illo effluere non desinit, vitreo vase supposito debilium usibus reservandum summa cum veneratione excipiunt, quo non solum Christiani, verumetiam pagani, quod dictu mirabile est, injuncti, opem sibi medicinae reportant. Inter quos cum beatus Symeon [Col. 0253C] suae septimanae fungeretur officio, cum illo salutaris olei liquore tria admodum minuta de sarcofago distillantia meruit ossa excipere. Quae diligenter collecta, et in concha vitrea cum ipso oleo recondita secum conservavit multis profutura, et ea postmodum, ut diximus, aecclesiae praefatae Sanctae Trinitatis Rodomi contulit, auro et argento preciosiora. Continetur adhuc in eodem coenobio vas illud vitreum cum reliquiis, id est tribus minoribus articulorum juncturis, quod vas ob inundantiam sancti olei quaque septimana vacuatur, et petentibus pro reliquiis sancti corporis datur. (Cf. supra). Beatus autem Symeon apud praefatum Gozelinum biennio manens, cogitavit tandem patrem suum karissimum [Col. 0253D] Richardum abbatem sociosque suos invisere, et sic valedicens omnibus, Virdunum venit, et cum eodem patre diebus quamplurimis mansit; et frequenter injuriatus, tamquam agnus mansuetissimus omnia pertulit, et speculum totius sanctitatis omnibus se praebuit.

(Fol. 85) 27. Igitur anno ab inc. Dom. 1028. templum sepulchri Domini funditus eversum est jussu principis Babiloniae, faciente Judeorum nequicia. [GLABR. III, 7; IV, 4.] Sequuta eodem anno in orbe terrarum universo fames, ita cepit convalescere, ut [Col. 0254A] talem antea quis non viderit. Ceperunt enim inter se elementa compugnare, ita ut in tribus annis prae nimia pluvia non invenirentur sulci utiles seminibus. Tunc in plerisque locis fuit modii precium 60 solidorum, alias sextarius 15 solidorum. Tunc etiam humanae carnes ab hominibus devoratae sunt, ita ut in forum Trenortii delatae sint, acsi venundandae. Quas qui attulit deprehensus, igne crematus est. Carnes vero humo traditae, atque ab alio noctu effossae et comestae sunt. Qui deprehensus, et ipse combustus est. Tunc prope aecclesiam sancti Joannis in castanedo prope civitatem Matisconensem sitam quidam sibi tugurium statuerat, qui cum nocte quadam errantem suscepisset hospicio, deprehensus ab eo hujusmodi cibo vesci, cum susceptus timens sibi fugae [Col. 0254B] se credidisset auxilio, re in civitate patefacta, missis exploratoribus inventus cum 48 capitibus trucidatorum, quorum carnes voraverat; et hic deprehensus igni traditus est. Tanta fuit famis anxietas, quod attemptatum sit in partibus illis, ut quidam albam terram argillae similem effossam, permixta farina vel cantabro [(103) 1Kb] , pane inde facto comederent. Miserum erat et dolendum videre ora marcentia jejunio, hos ad terram ruere non eis suffragante cibi solatio, istos morientes aspicere, alios dum eis funus exiberent pariter commori et super ipsos occumbere, plures numero insepultos jacere, quia non erat qui sepeliret. Sequuta est et alia pestis, quia e cadaveribus mortuorum pre nimia multitudine sepultura carentium lupi adescati, coepere [Col. 0254C] praedam ex hominibus. Tunc carnaria facta sunt a Deum timentibus, in quibus patrem filius, fratrem frater, et mater filium dum deficientes aspiceret, protrahebat; et aliquando ipse dum desperabat de vita, superaddebatur, ita ut gratissimum id esset officium funeris, si spirans aliquis illo a quovis projiceretur. Quamobrem in expensis egenorum aecclesiarum ornamenta distracta sunt, dispertitique thesauri. Aurum enim, ut ait moralis doctor Ambrosius, aecclesia habet non ut servet, sed ut eroget. Quis autem eo tempore reconderet, cum reconditis, si fames saltim quinquennio durasset, nullus esset qui frueretur? Sed nec omnibus subveniebatur, quia voluntati posse non suffragabatur. Hac ergo tempestate [Col. 0254D] civitatum Gallicanarum praesules consilium, quo tanta mali moles levaretur, ineuntes, hoc tandem adinvenerunt (1028), ut quia deficientibus jam ex toto alimentis omnibus opitulari nequibant, ne terra habitatore destituta in solitudinem redigeretur, aliquos quos esse vegetiores constaret, dato pro posse numero cotidiano qualicumque cibo sustentarent: non ut aliis solacia quae poterant subtraherentur, set ut istos sustentatos terrae cultores reservarent, et aliis misericordiae viscera non negarentur. Det illis Deus invenire misericordiam, qui in tanta [Col. 0255A] angustia misericordiam necessitatem patientibus inpenderunt; et parcat eis, qui cum possent, voluntati indigentium, non ut debuissent et potuissent, consuluerunt. Inter has angustias venerabilis abbas Richardus mente compunctus, cum omnia quae habebat pauperibus contulisset, non pepercit thesauris aecclesiae, immo quae in eis preciosiora erant in ornamentis et palliis vendidit Remensi aecclesiae, et precium eorum pauperibus distribuit, retento quoque sibi certo numero eorum quibus cotidianum victum ut vivere possent inpertiebatur, mittens praeter haec litteras et nuncios, et per se etiam commonens reges et principes, pontifices quoque quibus familiaritate jungebatur, ut thesauros, quos tinea et erugo demolitur, per manus pauperum caelestibus [Col. 0255B] palatiis inderent, et ventres egenorum gazofilatia aeternitatis sibi constituerent. Accepit etiam pecuniam non parvam a comite Rutenensi, concessa loco vadii abbatia sancti Amantii, quae erat juris aecclesiae sancti Petri, quam omnino pauperibus partitus est. Verum comes data pecunia et abbatiam sibi usurpavit cum redditibus et fundis; et ut asserunt habitatores Rutenae urbis, antequam pecunia recepta fuisset ex ejusdem abbatiae fundis, ipse morte praeventus est, et sic abbatia a successoribus ejus retenta est, quamquam ab inhabitantibus non tota sancti Amantii abbatia, quae latisssima est et possessionis enormis, juris ecclesiae Virdunensis esse dicatur, sed pars quaedam, videlicet abbatia sancti Marii de Utiabra, ut moderni testantur etiam nunc. [Col. 0255C] Nec debet reticeri Willelmi Supra regulae factum memorabile. Cum a Fructuariensi coenobio, quod juris erat Divionensis ecclesiae, redisset, et Divioni, ut decebat, susceptus in capitulo qualiter se fratres haberent, si necessaria non deessent inquireret, ut audivit, omnia esse plena, nullumque locum indigentiae qui non posset levi obice obstrui, interrogat de elemosina, cognovitque, quia etsi consuetudinaria dabatur non tamen pauperibus prout poterant et habebant suffragabantur, zelo succensus eo qui carnes sanctorum exedit, increpata eorum duricia, a sede concitus cum bona indignati animi stomachatione surrexit, (fol. 85') et imposita antiphona de mandato: Ubi est caritas? non ultra progrediens, sed hoc ejus [Col. 0255D] inicium semper repetens, ad cellarium venit, et missile quodlibet, quod manibus Finees alterius occurrit, arripiens, cum in ore et animo ejus semper versaretur: Ubi est caritas? vasa, in quibus frumentum, ordeum et vinum servabatur, disrupit, et accitis pauperibus vascula eorum inplevit, illud semper corde et ore depromens: Ubi est caritas? et operis exibitione contestans. Cujus animi indignationem vix adjuvando, ut quod aggregatum erat expenderetur, mitigare potuerunt, cum Ubi est caritas? semper repeteretur, et ipsi incrassati, inpinguati, [Col. 0256A] dilatati exprobrarentur. [GLAB. R. Vita Will. 29.] Nec antea cessatum est, donec omne illud repositum pauperibus donatum est, et ipse ad Italiam remeans, cum biennio suum a seculo expectasset excessum, tandem redire compulsus, ante Divionem transiens, loca sibi commissa circuibat, dehinc Fiscanum [(104) 1Kb] se contulit, ubi inminente a. dom. inc. 1031 indict. 14 obiit Kalend. Januarii, ad cujus sepulcrum puerulus decennis a maxima egritudine sanatus est.

Hoc anno Chono, qui et Conradus, in Franciam venit.

[GLAB. ROD, IV, 5.] Anno igitur a passione Domini 1000, ab inc. vero 1033, cepit placida serenitas terrae dulcedinem Creatoris ostendere, et frugum [Col. 0256B] abundantiam portendere. Tunc per Aquitaniam, et Arelatensem et Lugdunensem provincias, et per universam Burgundiam concilia instituta sunt, et pax firmata. Statutum est etiam 6 feria a vino et 7 a carnibus abstinere, nisi gravis infirmitas intercederet, et tunc tres pauperes reficerentur. Eo quoque anno tanta copia frumenti, vini ceterarumque frugum extitit, quantam in subsequente quinquennio quis sperare non potuit. Sed humana styrps [312 1Kb] immemor beneficiorum Dei, velut canis ad vomitum reversa, recalcitravit, et ad maliciam conversa est. [Cf. GLAB. ROD. Vita Willelmi Divion. 13.] Preerat eo tempore comitatui Normanniae Richardus junior [(105) 1Kb] , primi Richardi filius, qui in Fiscannensi coenobio, in quo pater suus clericos instituerat, abjectis [Col. 0256C] clericis monachos introduxit sub regimine Willelmi abbatis, quibus etiam ad usum cotidinarium, in ornamentis et praediis, fundis et reditibus tanta largitus est, ut cupiditati satisfecisse videretur. Erat enim in elemosinis largus, in caritate profluus, aecclesiarum amator, pauperum recreator, servorum Dei praecipuus venerator, in cujus manu elemosina sudabat, donec inveniretur cui debebatur. Hujus tempore viris religiosis floruit Normannia, qui ad eum undique confluebant velut apes ad alvearia. Inter quos hunc virum beatum propensiori coluit reverentia, adeo ut speciali eum amore diligeret, et praeceptis ejus obtemperare consiliisque adquiescere gauderet.

[Col. 0256D] (Fol. 89') 28. Obiit quoque Richardus Normannorum dux a. inc. Dom. 1026, et successit Richardus III, et eodem anno defunctus est. Post quem Robertus comitatum Normanniae adeptus, hunc ter beatum Richardum, de quo nobis est sermo, inter primos habuit, consilioque ejus regni Normanniae tractabantur negocia. Tunc extitit quidam Britto nomine Ermenoldus, homo mentis perversae, detestandae famae, qui totam vitam suam diabolo dicaverat, ut post experimentis probatissimis compertum est. Hic horis et momentis omnibus cum diabolo loquebatur, et [Col. 0257A] quidquid sibi agendum foret illius nebuloso colloquio disponebatur. Hic per suscepta iniquitatis consilia ad plenam iniquitatem enutritus, et vere membrum illius factus, qui est fomes maliciae et discordiae et omnis nequiciae, apud praefatum principem omnes optimates totius regni accusavit, quasi qui ejus meditati essent dejectionem et necem, et ita statum totius terrae perturbavit, ut vere diaboli hoc opus esse, ejus hoc artificium, ejus commentum agnosceretur. (Fol. 90.) Inflammatur princeps adversus optimates, fiunt discidia, excitantur jurgia, et uno intestino bello tota debachatur Normannia. Hac crescente discordia, comitatum pater Richardus adire compellitur, et adjuncto sibi domno Ermenfrido Rotomagum advenit, et pace inter principes [Col. 0257B] restituta, praedictum Ermenoldum alisquantisper mitiorem, quia ante conspectum servorum Dei cassabatur omnis diabolica astutia, convictum et correptum secum Virdunum deduxit, monasticis vestimentis induit, et hominem diaboli laqueis irretitum quae sunt daemonis spernere docebat. Sed in corpore peccatis subdito refugit habitare sapientia. Simulabat ille ad tempus se phylosophum, ut crederent eum qui non noverant theosophum, sed nil fictae pacis amicum sapientia novit. Quamobrem omnis ejus astutia et nequitia brevi cognita est, nec potuit latere inter sanctos feralis illa rabies, pacis inimica. Egreditur inimicus homo de loco non suo, redit ad sua, utitur arte inpudentissima, et iterum perversitate [Col. 0257C] malignitatis ejus corrumpitur Normannia. Projicitur de latebris, quo se fortiorem et valentiorem credebat, et quia diaboli calliditate in mortem ducendus esset, a beato ei viro praedicitur, nec frustratur promissis. Postquam enim plures optimatum Normanniae conjuratione conficta et imposita duello supera vit, quos convictos principalis severitas oculis terrisque privaverat, a quodam forestorio convictus, superatus et occisus, finem vitae fecit et criminum. Quo in facto intueri libet dulcedinem et pietatem viri justi, qui hominem vere diaboli ergasterium ut vidit praecipitante diabolo convictum, ad sinum misericordiae confugere docuit, et factum incorrigibilem, ne diutius grassaretur in viciis, ad exemplum omnium perditorum citius perire nunciavit, ut esset [Col. 0257D] ei tanto levior poena post mortem, quanto celerior peccanti accederet vindicta per mortem.

(Fol. 89.) 29. Veniamus igitur jam nunc ad illud lacrimabile bellum apud Bar castrum habitum a. inc. Dom. 1037, [GLAB. ROD. III, 9.] in quo cecidit Odo filius Odonis filii Tetbaldi Carnotensis, cujus cognomen fuit Tricator, qui Willelmum Normannum Rollonis filium dolo interfecit, qui ex sorore Heriberti Trecorum comitis genuit Odonem, ut diximus, patrem hujus Odonis. Et ut plenius illucescat rei veritas, dicamus quae fuerit causa tanti certaminis. Conradus Burgundiae rex accepit uxorem Mathildem, sororem Lotharii junioris regis Francorum, [Col. 0258A] et data est ei a Lothario in dotem Lugdunum civitas Galliarum nobilissima. Ex illa Mathilde genitus est Rodolfus rex, qui praefuit Burgundiae post patrem; et Gisla, quam Conradus imperator duxit uxorem, de qua genuit tercium Heinricum; Berta etiam, quam accepit Odo Carnotensis, ex qua genuit hunc Odonem. Rodulfus vero rex absque liberis existens, Conrado imperatori Burgundiae regnum dereliquit, dans ei lanceam sancti Mauricii, quod erat insigne regni Burgundiae. Eo vero defuncto, et Conrado regno potito, Odo, quia erat ex sorore Rodulfi, sumpta tyrannide ad regnum cepit aspirare: et qui erat acris animi et ferocis ingenii, frequentibus irruptionibus irrupit fines Burgundiae, optinuitque civitates et castella usque ad Jurum et montem Jovis, et [Col. 0258B] magnus factus est vehementer. Obsedit quoque Viennam, quam ea conditione in foedus recepit, ut praestituto termino in eadem urbe rex appellari et coronari debuisset. Infra hunc terminum expeditionem movit in regnum Lotharingiae, [IBID.] et Bar castrum cepit, dimissisque ibi militibus quingentis, ad alia se convertit, quia curis agitabatur innumeris. Rebellaverat enim contra Heinricum Francorum regem Roberti filium, et contra ceptis ejus obsistebat Conradus imperator, quorum lis magna fuit. Qui misit ad expugnandum illum Gozelonem ducem. Hoc Odo agnoscens rediit, et se ad bellum contra Lotharienses accinxit. Gozelo autem, dux totius primae Retiae, cum nimio exercitu irruens in eum, cum diu utrimque pugnatum fuisset, exercitum ejus in fugam vertit, [Col. 0258C] et ibi Odo ipse miserabiliter corruit. Cujus corpus lacerum venerabilis pater Richardus et Rogerus Cathalaunensis episcopus a cede susceptum, reddiderunt uxori, et est sepultus Turonis. Cecidit in bello illo et Manasses comes, et Evervinus et Dido, et Virduni sepulti. Walerannus quoque comes in bello ipso a Godefrido Gozelonis ducis filio graviter vulneratus, cum jam deficeret pugnans, vitam poposcit et membra, ut liceret ei apud Virdunum sub regimine patris Richardi monasticis indui vestimentis, sicut Deo devoverat, quod et optinuit. Et bello exacto, cum praefato patre rediit, et monachus factus est [(106.) 1Kb]

(fol. 90.) Omittimus necationem et piscationem [Col. 0258D] noveni capitis parvulorum in vivario, viro Dei in abditis et asperis jugis Romarici montis quae jam subierat amore quietis internae, Spiritu sancto revelante signatam, ne sancto ordini sanctimonialium injuriam fecisse videamur, maxime cum et illae habitatione vicinae sint, et tanta urbis Virdunicae frequentia miraculum hoc celebratum sit, ut qui non vidit fama referente didicerit, licet vir prophetici spiritus id omnimodis propter improperium impiorum caelatum esse voluerit. Haec est enim causa quae eum ab illa sua quiete praefati montis interim deposuit. Unde et correptione pro tempore et loco data, illo se retulit, ut palam daretur intelligi, invitum [Col. 0259A] eum et quasi coactum ad horam relaxasse rigorem propositi sui. Illud erat in viro Dei mirabile, quod absens corpore istud agnoverit, locum etiam et numerum, et quod terno tractu ab imis gurgitis gurgustiis illa naufragosa turba erueretur.

Habitavit autem primitus in loco quinque milibus a Romarici monte semoto, qui nuncupatur . . . . . , uno tantum comite contentus, cui tamen versa vice dominus cum Martino serviebat. Ubi quanta se corporis maceratione attriverit, quanta mentis contritione animam relevaverit, solus internorum arbiter novit, quia et ille sic opus dexterae peregit, ut ignoraret sinistra, maxime cum incolatum suum prolongari cotidie defleret, qui volebat a consortio habitantium Cedar tenebroso divelli. Post hec ad locum, [Col. 0259B] qui RombÃªchus. [(107) 1Kb] dicitur, secedens, ibi habitaculum sibi instituit. Et cum ibi vellet diutius latere, non potuit. Ceperunt et illo confluere, quÃ®s similis inoleverat ardor vitae anachoreticae et ejus se discipulatui contradere; quibus et ipse normam vivendi instituit secundum morem a sanctis Patribus institutum. Cumque jam quinquennium dedicatae penitentiae impleretur, devotio sancti desiderii non minuebatur, quin in dies propensiori studio augebatur, quia in ipsa sua exercitatione delectabatur, qui delectatione pascebatur. Inclinaverat enim cervicem animi in testimonia Domini, incessu humilia, successu excelsa, processu clarissima, et quia veram philosophiam amplexabatur, excitabatur accendebatur, et ardebat, ignitum enim eloquium tuum vehementer, [Col. 0259C] Domine, et servus tuus dilexit illud (Psal. CXVIII, 140.) Revocabatur ab episcopo et fratribus ejus absentiam egre ferentibus, et illud ei sepissime intendebatur: Revertere, revertere Sunamitis, revertere, revertere, ut intueamur te (Cant. VI, 12). Sed ab eo verbis, litteris, actu quoque ipso reditus denegabatur [313 1Kb] . Vidi ipse quasdam epistolas in invicem missas, et legi puerulus; in quibus constantiam ejus in responsis, cum ei verbum responsionis opponeretur, ut diximus, ita in fine unius epistolae fratrum repressit intentio: Si, inquiunt, verbo verbis obviare volueris, non deficient verba pro verbo laborantibus.

(fol. 90'.) 30. Anno ab inc. Dom. 1035 Robertus comes Normannorum Jherosolimam ivit, infinitam [Col. 0259D] pecuniam secum ferens, quam omnino pauperibus partitus est, et in redeundo apud Niceam obiit. Cui successit Willelmus in aetate puerili. [GLAB. ROD. IV, 6.] Eo anno Johannes papa obiit, et successit Benedictus, Benedicti et Joannis nepos. Willelmus fraude suorum Normannia pulsus, Robertum [(108) 1Kb] Francorum expetivit regem, qui bello et manu valida congressus, victis et prostratis Normannis, de traditoribus judicio dato comitatum ei restituit. (IV, 8.) Qui postea Mathildem, Balduini Flandrensis sororem, [Col. 0260A] in matrimonium accepit. Hic etiam tanto amore venerabilem hunc, de quo sermo agitur, coluit, ut ejus consiliis in illa tempestate palatina disponeret moderamina, et quamquam egre ad se accitum omnigena honoraret dulcedinis et devotionis instantia, adeo ut aecclesiam Rotomagensem cum praesule sedis ipsius et clero, ejus gauderet decorari doctrina, ut ex multarum faciebus rerum nunc usque conici potest, etiam a libro communi secundum modos institutionem ejus ordinato post majus altare catena firmato [314 1Kb] .

(fol. 91') Rambertus Virdunensis episcopus Hierosolymam vadens villa Bellagrada obiit a. Dom. inc. 1038, (G. Vird. 10) pontificatus sui a. 14, et postmodum tempore Richardi successoris sui a clericis [Col. 0260B] Bernero et Bernardo relatus, Virduni est sepultus in monasterio. Hoc [315 1Kb] etiam anno obiit Amadeus abbas Flaviniacensis 14 Kalendas Aprilis.

[ROD. GLAB. IV, 9.] Anno ab inc. Dom. 1039, die Kalendarum Julii, 6 feria, luna 28, facta est eclypsis solis. Sol enim factus est saphirini coloris, et eadem die natali apostolorum quidam Romanorum in Clementem papam insurgentes et interimere eum volentes, cum non potuissent, a sede eum depulerunt. Sed Conradus imperator illuc veniens, propriae eum sedi restituit, et eodem anno apud Saxoniam obiit, et tertius Heinricus successit. Clemens quoque papa, primo Bavebergensis episcopus, dictus Suicherus, obiit, et Robertus Francorum rex. Heinricus vero post mortem Ramberti, primo regni sui anno, viro Dei [Col. 0260C] Richardo episcopium Virdunense concessit, sed vir mitissimus hoc renuit, et Richardum suum in batismate filiolum Hildradi comitis filium intronizari fecit. [GLAB. ROD. V, 3.] Eo in tempore, in mense Novembrio luna 28 facta est eclypsis solis, et visa est stella quae Lucifer dicitur, vespere sursum et deorsum agitari, quasi comminando terrigenas. (V, 5.) Tunc etiam in Romana sede quidam puer annorum 12 statutus erat Symoniace, cujus turpitudo conversationis et vitae horrori est referre. (V, 4.) Fuit quoque in illis diebus suprataxatis circa annum millesimum Dominicae incarnationis dissensio maxima post mortem Burchardi Lugdunensis archiepiscopi, qui hoc solum fecit nobile quod periit pro episcopatu ipso, quem multi superbe appetebant. [Col. 0260D] Et primus omnium praedicti Burchardi nepos Burchardus Augustanus episcopus, relicta propria sede, procaciter Lugdunensem arripuit, et post multas perpetratas nequitias captus a militibus imperatoris, perpetuo est condempnatus exilio. Post eum Geraldus comes filium suum puerulum arroganter ibi sola praesumptione auctore constituit, et hic in fugam versus delituit. (III, 9.) Regebat eo tempore regnum Francorum Heinricus, Roberti regis ex Constantia filius. Nam Hugo, qui adhuc decennis [Col. 0261A] coronatus est, inmatura morte praeventus est. Tercium Robertum cum voluisset mater facere regem, nec potuisset, ducem constituit Burgundiae. (V, 2.) Fuit quoque dissensio magna inter ipsum Heinricum et filios Odonis qui apud Barrum obiit, Tetbaldum et Stephanum: adeo ut idem rex, ablato ab eis dominio Turonicae urbis, daret illud Gotfredo Tuditi, filio Fulconis, qui eam toto anno obsedit: et inito bello Stephanus fugatus est, Tetbaudus captus cum suis ante civitatem deductus, reddidit eam Gotfredo, et in captione remansit. Mille septingenti et eo amplius viri absque sanguinis effusione in praelio capti sunt. (V, 4.) Ea tempestate Ungros sibi secundo rebelles cum vicisset imperator, ex omni imperio suo episcopos congregari fecit, et contra Symoniam [Col. 0261B] agens ita orsus est (V, 5): Lugens vobis incipio loqui, qui vice Christi in ejus aecclesia constituti estis, quam sibi desponsavit et suo sanguine redemit. Sicut enim gratuita bonitate de sinu Patris per virginem ad nos redimendos venire dignatus est, ita suis praecepit et dixit, mittens eos: Gratis accepistis, gratis date. Vos autem avaricia et cupiditate corrupti, qui benedictionem conferre debetis, in hac transgressione dando et accipiendo maledicti estis. Nam et pater meus, de cujus animae periculo valde pertimesco, eandem dampnabilem avaritiam in vita sua nimis exercuit. Idcirco quicumque vestrum hac se macula pollutum agnoscit, oportet ut a sacro ministerio arceatur. Propter hanc enim offensam venit super filios hominum fames, mortalitas, et gladius. Omnes [Col. 0261C] enim gradus aecclesiastici a maximo pontifice usque ad ostiarium opprimuntur per vestrae dampnationis praemium, et in cunctos spirituale grassatur latrocinium. Ad hanc vocem imperatoris stupefacti pontifices, misericordiae operam implorabant. At princeps misericordia motus, et pro anima patris sui orare eos monens, proposuit edictum, ut nullus gradus vel ministerium aecclesiasticum precio adquireretur; et si quis attemptaret, omni honore multaretur. Sicut, inquiens, Deus coronam imperii gratis mihi dedit, ita ego quod ad religionem pertinet gratis impendo. Volo ut et vos similiter faciatis. Puerulus itaque qui Romanae incubabat ecclesiae, praecepto imperatoris a sede dejectus est, et Gregorius VI, natione Romanus substitutus est. Cujus bona fama [Col. 0261D] quidquid prior fedaverat in melius reformavit. (V, 4.) Hic sanctum Odilonem instituens Lugdunensi aecclesiae ordinari pontificem, misit ei pallium et anulum. Sed vir religiosus humilitati studens hoc renuit, pallium tamen et anulum retinuit, servans illud pontifici qui dignus esset; quod usque hodie Cluniaci habetur. Heinricus vero, recepto regno Austrasiorum, comperta dissensione condoluit, et apud Bysontium a. ab inc. Dom. 1041, electione cleri et populi firmatum domnum Odelricum Linguonensem [Col. 0262A] archidiaconum speciosis ornatum indumentis ad Lugdunensem destinavit sedem, et facta est provinciae quies et gaudium populo. (V, 1.) Anno ipso treva Dei primum statuta est et firmata, et pax ipsa treva Dei appellata. Quae non solum humanis praesidiis, sed et divinis confirmata est terroribus. Quam cum noluisset recipere gens Neustriae, viro Dei Richardo praedicante, et ut eam susciperent, quia voluntas Domini erat, (fol. 92) et a Deo non ab homine decretum hoc processerat, ammonente, (V, 1.) divino judicio cepit in eos desevire ignis qui eos torquebat; eo anno fere totus orbis penuriam passus est pro raritate vini et tritici. Sequuta est e vestigio mortalitas hominum praemaxima a. ab inc. Dom. 1042. Multi autem eorum qui torquebantur ab [Col. 0262B] igne, venientes ad virum Dei, meritis ejus et precibus curabantur medica virtute Dei. Superest adhuc domnus Eduensis episcopus [(109) 1Kb] , vir vitae longevitate grandevus, qui et referre solitus est, quia cum a sancto Odilone et ceteris ipsa pax divinis revelationibus instituta, treva Dei appellata, et ab Austrasiis suscepta fuisset, et voluntas omnium in hoc esset una ut ubique servaretur, negocium hoc strenuitati hujus patris nostri Gratiae Dei ab omnibus impositum est, ut ejus studio et industria pax eadem in Neustria servaretur, eo quod certi essent de eo, quod tanta esset ejus erga omnes et omnium erga eum gratia, ut quidquid servandum doceret, servaretur a cunctis, quidquid vitandum monstraret, id cuncti vitarent. Quamobrem sategit pater venerabilis, [Col. 0262C] ut tantum bonum gratanter ab omnibus susciperetur sed perversa quorumdam voluntas, et mens indomita, quasi inauditum hoc respuit, quasi qui nollent instituta paterna violare et nova atque inaudita suscipere. Unde et subsequuta est divina ultio, ignis scilicet in rebelles et contumaces deseviens a Domino, quo torquebantur qui viro Dei resistere et mandata ejus contemnere non verebantur. Videres monasterium eximii patris ardentium turbis refertum, quos ipse sanctorum reliquiis aqua benedicta respersis et vino lotis, et pulvere qui de petra sepulchri Domini radebatur vino ipso consperso, et ad potandum miseris dato, pace firmata et jurata, pristinae sanitati reddebat. Pro innumeris autem turbis confluentium infirmorum vas potui illi [Col. 0262D] paratum erat, ut si advenirent egroti, potus salutis non deesset, ne fallerentur si hora incompetenti venissent; neve tunc foret necessitas recurrendi ad ablutionem reliquiarum, quod post expletionem missae inpleri mos erat.

[GLAB. ROD. V, 1.] Anno igitur ab incarn. Dom. 1045, Heinricus duxit uxorem nomine Agnetem, filiam Willelmi Pictavensis, apud Bysontium; ubi affuerunt episcopi 28. Cum enim esset alias bonus et omnes ejus sitirent dominium, carnis tamen incontinentiam [Col. 0263A] frenare non potuit. Pater Richardus tunc temporis monasterium nolebat relinquere, a quo pro nullis ingruentibus causis patiebatur avelli, quia sciebat et praedixerat filiis inminere resolutionem sui corporis. Etenim superioribus annis quando lues illa, de qua inpraesentiarum mentionem fecimus, populum vastavit, cum dilaberetur populus, et civitas Virdunensis pene redigeretur in heremum, commune periculum communi oratione tolli consultum est. Cujus necessitatis urgente miseria, communi voto deliberatum est beati Vitoni implorandum esse praesidium, cujus se confidebant meritis vitae procul dubio captaturos remedium. Visum etiam est Richardo episcopo, ipsius confessoris corpus sanctissimum exponi debere de feretro, ut processione [Col. 0263B] solempni evectum praesentaretur conspectibus omnium, ut plebs ipsius fulta patrocinio, dum sancti videret loculum, ejus propensius expeteret subsidium, quod noverat sibi non defuturum. Contradicente itaque viro reverentissimo patre nostro, praesul quod deliberaverat in crastinum inpleri destinavit: obsistente eo et dicente levandam quidem miseriam populi, sed episcopo non cessurum in prosperum, qui ausus fuisset inquietare sancti corpus honorificum. Noctem illam pater insonnem duxit, ante altare sancti orationibus vacans cum lacrimis. In crastinum venit episcopus, clerus omnis, et populus, et cum multo timore et reverentia sancti pontificis exponunt reliquias, super aurum obrizum [Col. 0263C] preciosas. Quod ubi factum est, pontificem pater adivit: Inplesti, inquiens, quod voluisti, sed noveris te quintum abhinc annum in saeculo non visurum. Michi quoque qui assensi, ante quintum similiter annum terminus erit vitae, te post modicum subsequente. Dixerat, et dictum rei probavit eventus. Quarto enim necdum exacto anno, viribus corporis cepit pater destitui, et convocatis fratribus indicavit imminere diem suae resolutionis. Mox itaque abbatiae sancti Petri Catalaunensis Odylardum abbatem instituit, Bello Loco patrem Richardum delegit, coenobio sancti Huberti Teodericum, sancti Urbani Stephanum, viros in omni theoria probatissimos, in servando religionis proposito clarissimos. Has enim abbatias ipse per se regebat. Exoneratus [Col. 0263D] ergo ab omnibus, illam sibi tantum retinere censuit, cui pastor datus fuerat, in qua etiam se sepeliri destinaverat. (Fol. 92'.) Et jam in mandatis Domini assiduus potius quam frequens, die quadam cum vidisset unum de fratribus monasterii cui nomen Mysac graviter estuare febribus, ut quasi intercipi videretur spiritus ejus, manum illius tenuit, et ut nunciandae horae operis Dei signum daret sanus factus et incolumis, praecepit. Ille in voce jubentis factus sanus oboedivit patris imperio, et sic omni egritudinis caruit incommodo. Hic itaque, qui tantis abundabat virtutibus, imminente die vocationis ejus decubuit febribus, et ultima illa exercebatur egritudine. Quod ubi per urbem sonuit, advenit episcopus, monachorum quoque, clericorum et sanctimonialium [Col. 0264A] coetus; et visitatione solempni ostendebant erga patrem devotionem piae affectionis. Nec rediit ad domum episcopus, quin immo cotidianis excubiis adherens ei, non die, non nocte ab illo patiebatur avelli. Advenerunt et vicinarum urbium episcopi, abbates, et quique magnates, ad visitandum eum et commendandos se ei; quibus videbatur, quod in obitu ejus omnino terra commoveretur et conturbaretur. Excubabat diebus ac noctibus ante domum ejus turba filiorum et ceterorum fidelium, alii patri ad meliora festinanti valedicere et se commendare volebant, alii sanitates corporum expetebant, ut saltim aquam ablutionis manuum ejus mererentur, qua inuncti refocillarentur. Ubi ergo sensit inminere horam vocationis suae, filios quos [Col. 0264B] Christo adquisierat convenire jussit, et inunctus ab episcopo oleo sancto, confessione data, viatico caelesti pastus, expositus est lectulo, et jacuit in cinere et cilicio, ita ut altare sancti Nicholai ejus semper appareret conspectui. Inde fratres alloquutus, consueta salutis documenta replicans, Deo ut servirent et adhererent ammonuit, suique ut memorarentur piissima devotione petivit, omnibus in commune flentibus et suam destitutionem ingeminantibus, cum ipse omnium cohiberet lacrimas, solaretur dolorem, et Christi domini promitteret affuturam protectionem. Post hec reliquias quas Jherosolimitanus patriarcha ei dederat sibi afferri praecepit; et salutatis eis atque deosculatis cum multa reverentia, [Col. 0264C] eas quas collo ferre consueverat exposuit, et ante se reverenter sisti praecepit. Hinc commune sanctorum patrocinium implorans, elata manu fratribus et omnibus qui aderant benedixit, et sibi benedici petiit. Sicque data filiis licentia exeundi, ipse oculis et manibus in coelum porrectis et intendebat ad quem festinabat. Legebantur ante eum passiones Dominicae, lectiones quoque ex quarto dialogorum libro; et felix ejus anima illi soli adherebat, cui se totum commiserat. Ubi vero cepit jam ab inferiori parte corpus emori (1046), sanctorum reliquias apprehendens in lectulo sedit, et ad pedes eas ponens, atque uti vitalis calor deficiebat, paulatim eas protrahens, tandem in pectore substitit, et reliquias ibidem cum reclinasset, [Col. 0264D] deposuit. O admirandam viri devotionem! O predicandam ejus in omnibus sanctitatem! Cum ergo reclinasset, manus reliquiis apposuit, et sic usquequo spiritum Creatori redderet, erectis ad Deum luminibus mansit. Aderat ibi episcopus, et viri religiosi quos obligaverat amor et beneficia pii patris, qui exitum ejus praemunibant orationibus continuis et psalmodia, qui vix et raro, licet ad horam separabantur ab ejus praesentia, ne contingeret eos absentes esse quando a corpore migraret felix anima. Illucescente itaque die mensis Junii 14, quod est 18 Kalendarum Junii, hora jam imminente tercia, praesentibus filiis suis, quos loci angustia capere poterat, ceteris in majori aecclesia consistentibus et canentibus, sancta illa anima corporeis neribus [Col. 0265A] absoluta, ad illud pervenit aeternum quod est unum et inseparabile trinum. Oculos patris clausit episcopus; polinctores funeris [(110) 1Kb] Richardus, Odylardus, Stephanus et Walerannus abbates fuerunt. Ipsi corpus sanctissimum procuraverunt, vestibus sacratis ex more induit episcopus, non quibus ille voluit et praecepit, qui vilia queque delegerat, sed quas dictavit amor paternus et devotio sanctissima et debita [(111) 1Kb] . Reliquiae, quas super pectus suum ipse commiserat, induto eo sacris vestibus, supra pectus ejus repositae sunt. Elatum ergo funus beatissimum bajulantium manibus, cum ob impetum populi occurrentis et plangentis obserata esset aecclesia, ante altare sancti Petri positum est; ubi missa a pontifice celebrata, tamdem portae monasterii [Col. 0265B] apertae sunt, et ecce populus innumerabilis utriusque secus et ordinis irruit cum lacrimis et ululatu cordis. (Fol. 93.) Plena erat aecclesia lacrimarum, omnes in commune pii patris deflebant obitum, ac si viderent imminere interitum patriae. O quantus luctus omnium! quanta totae urbi mestitia! quam pia erat de ejus obitu compassio! quanta omnium destitutio! Ea dies tota fuit gemituum, tota planctuum. Qua advesperascente, corpus beatissimum ad principalem aecclesiam sanctae Mariae a fratribus delatum, debitis vigiliarum et psalmodiae officiis necte ipsa ab excubitoribus honoratum est. In crastino missa solempniter celebrata a canonicis, per reliqua urbis monasteria deportatum est, et vigiliis missarumque [Col. 0265C] solempniis debita officiositate percelebratis, tandem ad monasterium suum relatum est, et filiis dolentibus et de morte ejus merentibus restitutum. Venit ergo dies crastina, et ecce fere circa horam terciam congregata est tota civitas ad sepeliendum illum. Missam celebravit episcopus, sermonemque habuit ad populum de mutabilitate vitae hujus, et qualiter in hanc plorationis convallem devenerimus; quis sit finis bonorum, quisve malorum; quae fuerit patris vita, mors quam preciosa. Hinc percelebrato officio, dictis orationibus solempnibus, ad locum sepulturae itum est. Et licet solis exequiarum ministris et bajulis funeris cum his qui officia dabant permissum sit ingredi, ceteris intra majorem aecclesiam retentis, tanta tamen fuit obsequentium multitudo, [Col. 0265D] ut fenestras, quibus lumen criptae infundebatur, ob captationem aeris auferri necessitas impulerit. Vincebat diem luminum multitudo, et fumus incensi et thimiamatis totam repleverat aecclesiam. Tanta erat omnium erga patris sepulturam devotio! Humato itaque mitissimi viri corpore, clausum est sepulcrum, et solido cemento per juncturas litum. Requiescit autem in cripta subterranea ante altare sanctae Dei genitricis Mariae et sancti Johannis evangelistae, et super eum majus altare sancti Petri stabilitum est. In eadem cripta subtus altare praefatum [Col. 0266A] sanctae Mariae sanctus requiescit Madelveus, ab eodem patre nostro ibidem transpositus, et reverenter tumulatus. Peracto vero sepulturae officio, ubi ab aliis discessum est, ad componendum viri Dei lectum unanimis se filiorum accendit devotio. Quattuor columpnae marmoreae cooperculo sepulchri cemento facto ex eodem marmore conectuntur, his desuper tabula marmorea praegrandis ipso eodem cemento adjungitur, et sic desuper cooperculo maceriae aliquantum construitur, et solido bituminis gluttine solidatur. Tabulae vero in altum porrectae linteum imponitur, et ei pallium superadditum est; ut cunctis cernentibus patenter detur intelligi eum magni esse meriti, cujus corpus sic honoratur in terris. Et merito. Quod enim fuit ejus in terris studium, [Col. 0266B] nisi Deum diligere, et sanctos ejus venerari, et aecclesiam Dei ornare decore competenti? Nec mirum si a filiis propensius honoratur, quos scivit regere, et regere secundum nostram disciplinam, quae ex Christiana lege descendit, et ad Deum ducit. Requievit autem hic pater noster a. ab inc. Dom. 1046, regiminis sui anno 42, regnante terris Heinrico Conradi filio. Supervixit vero episcopus Richardus usque ad mensem Novembrium, et obiit 8 Idus Novemb., sicut ipse a patre suo quesierat, cum ei oculos clauderet [(112) 1Kb] . Si, inquit, pater ad Deum vadis, et ei placet obsequium quo ei servisti, obtine ut unum annum non tibi supervivam in hoc seculo, quia tibi commori quam vivere praeopto. Dixerat, et exauditus [Col. 0266C] est, additusque patribus suis. Cujus corpus cum parentes juxta corpus viri Dei sepeliri mandassent, a canonicis vi retentum, et in aecclesia sanctae Mariae majoris sepultum est. (Chron. Div.) Eodem anno ordinatus est Lugdunensi ecclesiae archiepiscopus domnus Halinardus. Eodem quoque anno Heinricus Romam ivit, et concilio habito abjecti sunt pervasores Romanae aecclesiae, Johannes, Benedictus et Silvester; et ordinatus est Clemens papa, a quo et ipse coronam suscepit imperii. Et eodem anno Clemens obiit, et Damasus successit. Regimen quoque Virdunensis coenobii Walerannus suscepit, homo in seculo nobilissimus, Gelduini comitis filius; qui in bello apud Bar castrum in geniculo vulneratus claudicabat. Cujus frater fuit Hugo Linguonensis episcopus, [Col. 0266D] postea a sancto Leone IX, in Remensi concilio depositus, Episcopatum autem Virdunensem Theodericus suscepit, Wezelonis comitis filius; cujus primo benedictionis anno templum sanctae Mariae a duce Godefrido et Balduino succensum est (fol. 93'), vasa sacra ablata, civitasque destructa 8 Kal. Nov.

(1047.) Quantae vero apud illius aevi homines hic pater noster gratia Dei honorificentiae fuerit, Theodericus Basiliensium episcopus, vir multae auctoritatis et gratiae, suo in facto ostendit. Qui cum in deducendo novo episcopo [(113) 1Kb] Virdunum missus ab [Col. 0267A] imperatore venisset, et esset ei devotio sancti viri sepulchrum invisere, cum ante tumbam magna se lacrimarum contritione mactasset, rememorans defuncti pietatem sobrietatem et mansuetudinem, pallio pretiosissimo crocei coloris tumbam ipsam adornavit, ut affectu ipso testaretur dilectionem quam vivo exibuerat mortuo se quoque non negare; immo propensiori eum cultu dignissimum, quem jam suo Dominus gremio confoveret. Ceperat jam tunc locus ille multis clarere miraculis, et in febricitantes tanta curationum refundebatur gratia, ut quisquis advenisset hoc laborans incommodo, ubi parum obdormisset, sanitatis potiretur suffragio, et rediret omni valetudinis sopito incendio. Sed quid moramur, nec referimus cujus meriti angelico quoque declaratus [Col. 0267B] sit esse testimonio? Etenim qui vidit testimonium perhibuit, et de cujus vita non dubitatur, ejus merito testimonio creditur. Beatae memoriae pater Rodulfus, tercius post eum successor in regimine aecclesiae, et ut credimus hereditariae sanctitatis possessor, nunc felici beatus excessu [(114) 1Kb] , ubi locum ipsum regendum suscepit, et audiret a referentibus multa de eo relatu digna, videret quoque unanimem erga cultum memorialem ejus omnium devotionem, amplexabatur quidem quod videbat et audiebat generaliter ab omnibus, estuabat vero intra se ipsum, si tantae sanctitatis vir ille fuisset ut referebatur, et quasi querebat sollicitis et dispositis cogitationum excubiis, cujus meriti apud Deum esset. Solebat et [Col. 0267C] ipse ad ejus sepulchri locum, quia senserat ibi faciles orationum proventus, creberrime orare et multoties pernoctare: cum ecce una nocte post celebrationem nocturnalis synaxis cum ibidem solitas Deo redderet excubias, hac eum cogitatione sepius terente et ad sese devolvente, somnus paulisper allusit. Necdum corporales in soporem erant perfecte resoluti, cum intellectuales oculi aperti sunt, et vidit sibi astare angelum blanda se voce alloquentem et dicentem: Â»Diu te cogitatio tua morosa curiositate detinuit, ut scires cujus meriti hic cujus sepulchro adsistis esset, et ne te diutius fatigandum protraat, missus sum hec tibi expedire. Duo sunt in hac cripta quiescentes, et diem Domini, quo duplici stola remunerentur, expectantes, hic abbas Richardus, et confessor Christi praecipuus Madelveus, cujus [Col. 0267D] vos festivitatem suo tempore et die devotis, ut dignum est, honoratis officiis: utpote quem Deus in numero sanctorum suorum et sorte justorum ascivit. Et juste quidem digne in memoriam vertitur hominum, qui ad gaudium transiit justorum. Hic autem, cujus adsto sepulchro, pari vobis nec minori devotione venerandus in terris, quem pari sorte nec inferiori gloria Deus decoratum sublimavit in coelis. Multa sanctitatis ejus fama in terris, quam tamen [Col. 0268A] nec ad medium nostis, quia vir gratia Dei inluminatus humilitati studuit et vilitati, nec actus suos prodere maluit, sed occultare. Sed noveris quia magnum patronum et Deo carissimum praemisistis, et quae de eo dicuntur vera sunt, quamquam ampliora dici possent. Placeat tibi devotio filiorum ejus erga memoriam ejus, et quae tibi missus a Deo refero, hac ipsa die omnibus in commune edicito, ut gaudeant de felici successu patris, quem habent suffragatorem et devotum interventorem in coelis. Tu itaque his de beato viro agnitis, viam quam coepisti ne deseras, mortificationi carnis, humilitati, vilitati et castimoniae invigila, lucrandis animabus operam da, ut cum hoc et aliis doneris beatitudine aeternae jocunditatis.Â«

(Fol. 94.) Obstupuerat vir gratiarum in visione et [Col. 0268B] affatu angelico, et cum videret illum pro his et aliis pietatis ejus beneficiis humanae fragilitati collatis Deo laudes dicentem, et ad easdem se pararet, toto corpore ut dormiebat assurrexit, et, evigilans, grates quas conatus fuerat mente, jam animo et corpore persolvit intente. Nec apparuit segnis in praedicando quod viderat et audierat, immo omnibus Dei retexit magnalia, quia et quod gratum est vidisse vel audisse, gratius refertur, et gratissimum universis creditur; fratres quoque audita patris magnificentia tanti nuncii voce testificata, laudes et gratias Deo reddidimus [(115) 1Kb] , satisque cautum est ab illa die et deinceps, ut ejus memoria devotione recoleretur dignissima. Pro his et aliis beneficiis ejus benedicatur [Col. 0268C] nomen Domini in secula [316 1Kb] . Vivit adhuc et vivet in secula beati viri meritum [(116) 1Kb] , et quamdiu volvetur seculum, semper ejus meritum accipiet incrementum. Testatur hoc Normannia, fatetur et Britannia, applaudit tota Gallia patris promens magnalia, quae quanto letata est et jubilavit de conversatione ejus sanctissima dum esset in mundo, tanto nunc dolet in morte ejus sublata sibi tam felicia contubernia, cujus vita sanctitatis erat speculum, penitentium solatium, merentium consolatio, miserorum defensio. Luxit ejus obitum imperator et optimates, defleverunt reges et pontifices, defecit tibia et organum, cithara et psalterium, raucum sonuit tuba et tymphanum. Ascendit ad Deum clamor pauperum, desiderium egentium suam destitutionem ingeminantium, et ut mage mireris, unius obitum mundus [Col. 0268D] deflevit, in quo totus dum viveret requievit. Et quamquam sentirent magis esse gaudendum, si rationem vis doloris admitteret, flebant tamen praecipue monachi, virgines et viduae, ordo quoque aecclesiasticus, ejus peculiari fulti patrocinio, firmati consilio, recreati alloquio. O patris meritum seculis memorabile, posteris venerabile, omnibus imitabile. Laudes ejus nulla umquam delebit oblivio, non minuet temporis interpolatio, non auferet ab ore nostro, [Col. 0269A] et si gravior excandescat in nos quam nunc est tribulatio [(117) 1Kb] , quo minus te venerandum, te praedicandum, te, pater, fateamur omnimoda laude colendum. Tuis enim laudibus immorari, est a tribulatione relevari, quia laus tua gaudii est et pacis admiranda comprehensio, meroris et anxietatis propulsatio. Retulit humilitati nostrae ante quinquennium, cum necdum gustassemus quanti sit laboris et tedii aliena curare, venerabilis abbas sanctae Trinitatis de monte Rotomagensi Hugo nomine, qui nunc usque superest, quia cum esset in obsequiis praefati comitis Normanniae Willelmi, jam tunc regis Anglorum, cum tractaretur in aula de honestis viris et memoratu dignis, quorum ipse rex habuisset notitiam aut famam audisset, inter praecipuos hujus [Col. 0269B] admirabilis memorabatur, summa laude ejus efferendo praeconia, humilitatem, sapientiam, discretionem, animi et vultus devotam Deo hilaritatem, sermonis facundiam, morum elegantiam, subditorum reverentiam. Mirabatur etiam quod his modernis temporibus de loco tam celebri nulla ad se commigraret persona, nulla, ut solebat, regalem ejus magnificentiam expeteret successorum tanti patris aut monachorum loci sedulitas; adeo ut cum pro legatione quadam idem vir, a quo haec audivimus, quadam vice mitteretur Virdunum, inter alia id ab eodem rege et honorabili ejus conjuge ei daretur in mandatis ut coenobium nominatissimum sancti Vitoni expeteret ibidem hospitaturus, patremque et fratres loci sua ex parte devote salutaturus, [Col. 0269C] et sollicite notaturus: si idem qui quondam honestatis et religionis cultus niteret, qui esset monasterii pater, si in eo avitae paternitatis et dulcedinis specimen eluceret, si in filiis gravitatis et reverentiae antiquum decus emineret, si rerum temporalium copia exuberans, si spiritualium delectationum gratia ab ubertate domus Dei esset habitantes debrians: omnia prospiceret, singula vivido rimaretur ingenio, sibique referret. Verum quid rerum intercesserit, quod praefatus vir aliorsum hospitaturus diverterit, et sperantibus optima regi et reginae insperata retulerit, nostrum non est edicere, maxime cum illo in tempore, quod id gestum est, puerilis adhuc nos ferula his vel similibus vetaret intendere. [Col. 0269D] Illud tantum notasse sufficiat, quod rex auditis quae non speraverat, viri spectabilis et memoria digni egregiam conversationem reducens ad animum, tot ingeminationibus ejus deflevit obitum, tot reciproca vicissitudine ejus efferebat meritum, replicando miris laudibus illius praeconia, et subinde repetendo indebita et ingrata paternae sedulitati remissorum filiorum remissae vicis obsequia, in hoc ipsum quoque omni congeminante aula, ut daretur cunctis palam intelligi, si fama votis annuisset, multis ecclesiam [Col. 0270A] donandam muneribus, multa dilectione a regali fore munificentia honorandam. (Fol. 94'.) Vidimus demoniacum ad monasterium beati Vitoni adductum, intra paucissimos dies plenariae sanitatis gaudia reportasse, quem cum in primo adventu suo vinctum loris et funibus artatum infra criptam ad memoriam sanctorum ibidem quiescentium parentes ducere vellent, nullatenus potuerunt, credo demone timente praesentiam eorum sanctorum, quorum meritis eadem aecclesia inlustratur et praesentia decoratur [317 1Kb] .

(Fol. 95.) Anno ab inc. Dom. 1051, Leoni IX successit Victor, et 4 anno obiit; et successit ei Stephanus, qui et Fredericus frater Godefridi ducis, cujus primo papatus anno obiit apud Goslare Henricus [Col. 0270B] imperator, et exsequiis ejus interfuit, qui et Spirae sepultus est a. ab inc. Dom. 1056. Et remansit Agnes imperatrix cum filio parvulo, qui et regnum optinuit sub tutore regni Annone Coloniensi archiepiscopo (1056). Obiit quoque Stephanus a. 1058 et sepultus est apud Lucensem urbem, ubi multae Deo cooperante fiunt ad ejus tumulum virtutes (1059). Successit ei Nicholaus, qui 2 anno ordinationis suae concilium habuit in basilica Lateranensi, mense Aprili, indict. 12; ubi considentibus venerabilibus archiepiscopis, episcopis, abbatibus seu venerabilibus presbiteris et diaconis, de electione summi pontificis decernens ait [(118) 1Kb] : Â»Novit beatitudo vestra, dilectissimi fratres et coepiscopi, inferiora quoque membra non latuit, defuncto piae memoriae domno [Col. 0270C] Stephano decessore nostro, haec apostolica sedes, cui Deo auctore deservio, quot adversa pertulerit, quot denique per Symoniacae heresis trapaezetas malleis et crebris tunsionibus subjacuerit, adeo ut columpna Dei viventis jamjam pene videretur nutare, et sagena summi piscatoris procellis intumescentibus in naufragii profunda submergi. Unde, si placet fraternitati vestrae, debemus auxiliante Deo futuris casibus prudenter occurrere, et aecclesiastico statui, ne rediviva, quod absit, mala praevaleant, in posterum praevidere. Quapropter instructi praedecessorum nostrorum aliorumque sanctorum Patrum auctoritate, decernimus atque constituimus, ut obeunte hujus Romanae universalis aecclesiae pontifice, [Col. 0270D] imprimis cardinales episcopi diligentissima simul consideratione tractantes, mox sibi clericos cardinales adhibeant, sicque reliquus clerus et populus ad consensum novae electionis accedant, ut nimirum ne venalitatis morbus qualibet occasione subripiat, religiosi viri praeduces sint in promovendi pontificis aelectione, reliqui autem sequaces. Et certe rectus atque legitimus hic aelectionis ordo perpenditur, si, perspectis diversorum patrum regulis seu gestis, etiam illa beati Leonis sententia recolatur. Nulla [Col. 0271A] inquit, ratio sinit ut inter episcopos habeantur, qui nec a clericis sunt aelecti, nec a plebibus expetiti, nec a comprovincialibus episcopis metropolitani judicio consecrati. Quia vero sedes apostolica cunctis in orbe terrarum praefertur aecclesiis, atque ideo super se metropolitanum habere non potest, cardinales episcopi procul dubio metropolitani vice funguntur, qui aelectum antistitem ad apostolici culminis apicem provehunt. Eligant autem de ipsius aecclesiae gremio, si repertus fuerit idoneus, vel si de ipsa non invenitur, ex alia assumatur, salvo debito honore et reverentia dilecti nostri filii Henrici, qui impraesentiarum rex habetur, et futurus imperator Deo concedente speratur, sicut jam sibi concessimus, et successorum illius, qui ab hac apostolica sede personaliter [Col. 0271B] hoc jus impetraverint. Quod si pravorum atque iniquorum hominum ita perversitas invaluerit, ut pura, sincera atque gratuita aelectio fieri in Urbe non possit, cardinales episcopi cum religiosis clericis catholicisque laycis, licet paucis, jus potestatis obtineant eligere apostolicae sedis antistitem, ubi congruentius judicaverint. Plane postquam electio fuerit facta, si bellica tempestas vel qualiscumque hominum conatus malignitatis studio restiterit, ut is qui electus est in apostolica sede juxta consuetudinem intronizari non valeat, electus tamen sicut papa auctoritatem optineat regendi sanctam Romanam aecclesiam, et disponendi omnes facultates illius; quod beatum Gregorium ante aelectionem suam fecisse cognoscimus. Quod si quis contra hoc decretum [Col. 0271C] nostrum synodali sententia promulgatum per seditionem vel praesumptionem aut quodlibet ingenium aelectus, aut etiam ordinatus seu intronizatus fuerit, auctoritate divina et sanctorum apostolorum Petri et Pauli perpetuo anathemate cum suis auctoribus, factoribus, sequacibus, a liminibus sanctae Dei aecclesiae separatus subjiciatur sicut antichristus et invasor atque destructor totius Christianitatis, nec aliqua super hoc audientia aliquando ei reservetur, sed ab omni aecclesiastico gradu, in quocumque prius fuerat, sine retractatione deponatur. Cui quisquis adheserit, vel qualemcumque tamquam pontifici reverentiam exhibuerit, aut in aliquo eum defendere praesumpserit, pari sententia sit mancipatus. [Col. 0271D] (Fol. 95.) Quisquis autem hujus nostri decreti vel sententiae temerator extiterit, et Romanam aecclesiam sua praesumptione confundere et perturbare contra hoc statutum temptaveverit, perpetuo anathemate atque excommunicatione dampnetur, et cum impiis quando resurgent in judicio reputetur. Omnipotentis scilicet Dei Patris et Filii et Spiritus sancti contra se iram sentiat, et sanctorum apostolorum Petri et Pauli, quorum praesusumit confundere aecclesiam, in hac vita et in futura furorem reperiat, fiat habitatio ejus deserta, et [Col. 0272A] in tabernaculis ejus non sit qui inhabitet. Fiant filii ejus orfani, et uxores [318 1Kb] ejus viduae. Commotus amoveatur ipse, et filii ejus, et mendicent, et ejiciantur de habitationibus suis. Scrutetur foenerator substantiam ejus, et deleant alieni labores ejus. Orbis terrarum pugnet contra illum, et cuncta elementa sint ei contraria, et omnium sanctorum quiescentium merita illum confundant, et in hac vita super eum apertam vindictam ostendant. Observatores autem hujus nostri decreti Dei omnipotentis gratia protegat, et auctoritate beatorum apostolorum Petri et Pauli ab omnibus vinculis absolvat. Nicholaus episcopus sanctae et apostolicae Romanae aecclesiae huic decreto a nobis promulgato subscripsi. Bonefacius Albanensis subscripsi. Humbertus sanctae ecclesiae [Col. 0272B] Silvae Candidae subscripsi.Â« Petrus Ostiensis episcopus subscripsi et caeteri episcopi numero 76 cum presbiteris et diaconibus subscripserunt.

Item: Â»Nicholaus episcopus, servus servorum Dei, omnibus archiepiscopis, episcopis, abbatibus, clericis et laycis fidelibus, tam majoribus quam minoribus per omnes Gallias commorantibus, immo Aquitanicis, Wasconibus, salutem et apostolicam benedictionem [(119) 1Kb] . Quicumque sacerdos, diaconus et subdiaconus post institutum beatae memoriae praedecessoris nostri Leonis papae de castitate clericorum concubinam palam duxit, vel ductam non reliquit, ex parte Dei omnipotentis auctoritate beatorum apostolorum Petri et Pauli praecipimus, et omnino contradicimus, ut missam non cantet, neque [Col. 0272C] evangelium aut epistolam ad missam legat, neque in presbiterio ad divina officia cum his qui praefatae constitutioni obedientes fuerint maneat, neque partem ab aecclesia recipiat, quousque a nobis sententia super hujusmodi, Deo concedente, procedat. Et praecipientes statuimus ut hii praedictorum ordinum, qui eidem praedecessori nostro obedientes ejus institutum servaverint, juxta ecclesias quibus ordinati sunt, sicut oportet religiosos clericos, simul manducent et dormiant, et quidquid ab aecclesiis competit communiter habeant.Â«

(1060) Hunc igitur Nicolaum papam adiens Walerannus abbas Sancti Vitoni, querimonia facta super comite Rutenensi pro fundis ecclesiae Virdunensis [Col. 0272D] sitis in comitatu Rutenensi quos sancto Vitono auferebat, id est Maderniacum Puliniacum et alios, optinuit litteras ab eo missas praefato comiti in haec verba: Â»Nicolaus episcopus, servus servorum Dei, R. Rutenensi comiti dilecto filio salutem et apostolicam benedictionem [(120) 1Kb] . Cognoscentes tui animi propositum, et quod propter regnum Dei et justitiam ejus volueris renunciare temporali fastigio secularium occupationum, confidenter tibi denunciamus, ut---secundum quod tibi iniunximus cum ore ad os loqueremur---aecclesiis Dei et pauperibus [Col. 0273A] defensorem te opponas, justitiamque eis adquirendo in conspectu Dei excusatus existas, quod non sine causa gladium portas. Et quia nostrum est te admonere, si qua non negligenda cognoverimus te negligere, orando simul et praecipiendo auctoritate apostolica monemus, ut monasterio sancti Petri sito Virduni, quod venerabilis vir consanguineus tuus Walerannus abbas regit, curtes quas in terra possessionis tuae habere dinoscitur restituas, ne, quod absit, ad perditionem animae tuae diutius eas retinendo excommunicationem ab antecessoribus nostris inprecatam invasoribus earum incurras. Nec volumus dicas a parentibus tuis vel uxoris tuae eas servis Dei subtractas, quia justus Dominus reddit iniquitatem patrum in filios, in terciam et quartam generationem. [Col. 0273B] Sicut enim conscia veritatis testatur antiquitas, sanctus Amantius, peculiaris vester patronus, eas contradidit servitorum sancti Petri usibus.Â«

His acceptis litteris cum reverteretur, apud Aremare monasterium [(121) 1Kb] veneno periit, et Grimoldus successit. Capella vero ab inhabitantibus retenta est, sed postmodum requisita reddita est, etsi non tota. Et quia eo defuncto non fuit qui litteras missas comiti Rutenensi perferret, adhuc abbatia cum fundis retenta est. Nicholaus quoque papa obiit anno eodem, id est 1060, ab inc. Domini, et sequenti anno Walerannus decessit, et sepultus apud eundem locum.

Anno igitur 1061 Nicholao papae successit Alexander [Col. 0273C] II, et secundo anno obiit; cui tercius Alexander successit [(122) 1Kb] . Millesimo quoque sexagesimo quinto anno, ind. 3, stella, quae comete dicitur, apparuit, et eodem anno Etwardus Anglorum rex obiit (1066, Jan. 5); qui quia sine filiis fuit, consanguineum suum Willelmum Normannorum comitem post se regnare instituit. Sed Heroldus, contra sacramentum quod Willelmo fecerat, regnum invasit. Ipso anno, mense Octobri, Willelmus mare transiit, et commisso praelio 2 Idus Octobris ruit Heroldus, et Willelmus die natalis Domini apud Lundoniam in regem elevatus et coronatus est, Anno ab incarn. Domini 1063 finis fuit annorum circuli [319 1Kb] qui constat quingentis triginta duobus annis, et sequenti [Col. 0273D] anno idem incipit circulus; in cujus fine erit labor et dolor. Alexander papa Gyraldum Ostiensem episcopum, qui Petro successerat, ad Gallias destinavit, et vices suas ei per Franciam et Burgundiam commisit. At ille ex praecepto papae concilium apud Cabilonem instituit, cui praeerat Roclenus episcopus, litteris adprime eruditus et in lectione divinorum voluminum studiosissimus [(123) 1Kb] .

[Col. 0274A] (1073) Anno igitur ab incarnatione Domini 1074 [(124) 1Kb] , praesidente Romanae ecclesiae papa Alexandro, (fol. 96) Giraldus Ostiensis episcopus, Romanae sedis legatus in Galliis, concilio Cabiloni habito Romam rediens, et apud Diensem urbem hospitatus, cum clericis in aecclesia de utilitate ecclesiae loquebatur. Erat enim in eadem urbe Lancelinus Symoniacus dictus episcopus, qui vocatus ad audientiam cum venire renueret, et se in domo episcopali manu militari defenderet, et episcopatum retinere temptaret, tractabat legatus cum civibus, canonicis scilicet et plebis majoribus, quid de episcopo agerent, dicens, juxta Ambrosium, inexpiabilem esse culpam venditi ministerii; et juxta decreta sanctorum patrum, Leonis, Gregorii, Nicholai et ceterorum, erga [Col. 0274B] Symoniacos nullam misericordiam habendam in servanda dignitate, et quia quisquis per pecuniam ordinatur, ad hoc ut fiat hereticus promovetur, et omnes qui ei consentiunt, et qui emendare possunt et non emendant, et omnes qui contra illos non sunt, sed favent eis, cum eo habeant partem qui prius commisit hoc peculiare flagitium. Dum ergo de his inter eos tractaretur, et, ut praediximus, ille dictus episcopus audientiam subterfugeret, juxta canonum instituta et sanctorum Patrum decreta episcopus querebatur idoneus, qui et saluti eorum invigilaret, et animabus commissis sollicitus superintenderet, ecce personuit ad aures eorum advenisse illic et aecclesiam qua tenebantur intrasse orationis gratia domnum Hugonem Lugdunensem camerarium, praecinctum [Col. 0274C] et paratum ad equitandum; ibat enim Romae ad sanctum Petrum. Nec mora, Spiritus sancti gratia corda suorum illustrante, fit clamor et concursus fidelium, ocreatus cum calcaribus invenitur, rapitur, tenetur; in conspectu apostolicae sedis vicarii summo omnium favore et gratia deducitur; quod dignus sit qui possit aecclesiae praeesse et prodesse, acclamatur. Reclamabat ille, et votis populi parabat obsistere, quasi qui non posset nec deberet sponso legitimo vivente castitatem aecclesiae foeda scissione corrumpere. In hac devota contentione placuit divinitati beneplacitam suae praesentiae voluntatem in ostensione lucis suis fidelibus declarare. Nam cum esset nubilus dies, lux in modum sperae per aliquas [Col. 0274D] horas in gremio et facie splenduit ecclesiae, quae sic accendit cunctos qui aderant et viderant, ad laudandam propiciationem divinae clementiae, ut clamaretur ab omnibus: Benedictus dominus Deus, quia respexit dejectionem ecclesiae suae, ut visitaret eam et illuminaret tali pontifice! Accessit et aliud mirabile divinae pietatis [320 1Kb] indicium, quia, cum in ejus [321 1Kb] electione omnis sibi in voce [322 1Kb] laudis et jubilo cordis [Col. 0275A] applauderet [323 1Kb] aecclesia, et praecipue [324 1Kb] se tali rectore opitulatam esse [325 1Kb] gratularetur, legatus papae [326 1Kb] mente praesaga quiddam mirum [327 1Kb] in eo praevidens: Huic, inquit [328 1Kb] , civitati pastor quidem est [329 1Kb] , electus et a Deo donatus [330 1Kb] , sed majora ei praedestinavit [331 1Kb] Altissimus. Non diu enim [332 1Kb] huic ecclesiae pastoris officium praestabit [333 1Kb] , quoniam excellentiori gibisserio [(125) 1Kb] donabitur [334 1Kb] dispensaturus [335 1Kb] divinae [336 1Kb] munera [337 1Kb] gratiae [338 1Kb] [(126) 1Kb] . Cf. SS. VI, 306.) Sic clamores et vota omnium judicium probavit caeleste, et electus ille, qui nec valuit nec voluit, tot praecurrentibus indiciis, voluntati divinae contraire, compulsus est auctoritate apostolica remorari, et confirmata est super eum electio cleri et populi. (Fol. 96,) Quo audito, ipse qui aecclesiam [Col. 0275B] per Symoniam invaserat et armis retinere temptabat, dolens unanimem assensum civium, et timens populi gaudentis et ad pia vota incalescentis animo, si intumesceret, impetum ferocissimum, domum episcopalem deseruit et recessit. Angebatur enim curarum estibus, et stimulis mordacis conscientiae, quam non effugere quibat, quia non inveniebat quo fugeret, nec suis jam ut solebat, (1073) delectabatur erroribus, a quibus puniebatur licet nolens et inscius; et tamen adhuc exultabat in crimine, quia novis vetera obumbrando, peccatis se utcumque adjuvari estimabat. Putabat enim insigne esse virtutis, ubi est lapsus criminis. Sed jam sileatur ejus memoria, quia recessit, quia aufugit, quia [Col. 0275C] quod indebite usurpaverat, non est expectatus dimittere; ad plebis gaudium, ad cleri magnatorum quoque et infimorum tripudium flectamus articulum. Sublimatus est electus noster cum gaudio et cordis jubilo in pontificali solio, acclamatus est et confirmatus episcopus de Dei et Christi ejus judicio, de clericorum pene omnium testimonio, de plebis quae tunc affuit suffragio, de sacerdotum et bonorum virorum collegio. Invenit itaque civitatem angoris plenam, tribulationibus circumseptam, vigilantia multa egentem, res episcopi direptas, ita ut non invenerit unde vel uno die de reditibus domus episcopalis vivere potuerit, ita omnia attriverant qui ante eum fuerant. Adeo ut de omnibus totius episcopatus aecclesiis vix unam haberet domus episcopalis [Col. 0275D] aut mater aecclesia, cum fere omnes possiderentur a militibus et quibuslibet secularibus. Nec diu passus est suo in tempore tantam videre contritionem et conculcationem ecclesiae, quin potius statuit decretum, ut nullus laicus optineret aecclesiam, aut partem acciperet in reditibus aecclesiarum. Et factum est, divina cooperante clementia, ut omnes [Col. 0276A] gratanter jussionem ejus susciperent, et obedirent, ita ut ante ejus ordinationem haec suae meliorationis incrementa sibi commissa per eum susceperit ecclesia. Obierat ipso anno papa Alexander in ipso apotolorum Petri et Pauli natalicio, et substitutus erat unanimi electione cleri et populi Gregorius VII, qui in ipsa Romana aecclesia sub praefato pontifice officio fungebatur archidiaconatus. Et licet ordinationis et consecrationis ejus privilegium solis cardinalibus episcopis Albanensi, Ostiensi et Portuensi, sit commissum, Giraldus ipse, quia aberat, expectatus non est, sed qui vices ejus exequeretur subrogatus est. Qui demum reversus, papae inter cetera electionem Diensis aecclesiae innotuit, et electum ipsum [Col. 0276B] quam maxime paternitati ipsius commendavit. Non multo post ipse qui commendabatur advenit, et quia solam clericatus tonsuram habebat---detestabatur enim Symoniacorum ordinationes---, in mense Decembrio per manum ejus usque ad presbiteratus gradum promotus est, cum hoc aliqui calumpniarentur Romanorum, et promerent morem sanctae Romanae ecclesiae, neminem licet electum antistitem a papa ordinandum nisi in eadem deserviret aecclesia. Quod tamen in ipso domnus autentica potestate sua fecit; complacuerat enim sibi in illo anima ejus. In quadragesima vero, sabbato in presbiterum, et sequenti Dominica ad missas in episcopum consecratus est. Sic post octonos consecrationis dies affatim imbutus divinis dogmatibus, et ubertim roboratus [Col. 0276C] aecclesiasticis sanctionibus, benedictione percepta dimissus est ad regendos filios, quibus pastor et rector ordinatus erat.

Sed nec illud silendum, in quo egregie convalescit testimonium probitatis ejus, et praeordinatae ac Deo placitae consecrationis ejus. Cum post ipsam suam electionem, quae facta est mense Octobrio die 19, ad suscipiendos ordines Romam mense Decembri venisset, invenit ibidem pro simili expectatione domnum Anselmum Lucensem aelectum, virum omni laudis praeconio dignum, nunc felici beatum excessu [(127) 1Kb] , in quo omnis laus secure canitur. Cum hoc itaque tanto familiaritatis et dilectionis vinculo connexus est, et ita sibi, licet divisa haberent hospicia, in palatio Lateranensi individui adherebant, [Col. 0276D] ut unum videri sine altero mirum videretur his qui eorum noverant unanimitatem. Adeo ut urbis praefectus quodam veritatis praesagio alterum horum diem, alterum vocaret lucem: quod dies non sit sine luce et lucem dies comitetur. Lucebat enim in eorum moribus justitiae et pietatis decus, praeponderabat amicitia constans, mutabilitatis nescia. [Col. 0277A] Aetatibus pares, caritate non impares, sui delectabantur copula, quia et coaequalium [339 1Kb] usus dulcior, et senum tutior est. Senes autem erant non longevitate vitae, sed morum maturitate. Et utinam gratiam virtutis et fidei alterius, quem secum in gloria jam assumptum Deus approbat, imitetur et alter qui residuus est, ut cum transierint tempora praefinita, sint in caelestibus unum, quos divinus amor hic dedit esse unum [(128) 1Kb] . (1074) Cum ergo Romae positi praestolarentur diem consecrationis suae, venerunt nuncii regis Heinrici Romam, rogantes ne contra morem praedecessorum suorum domnus papa eos consecrare vellet, qui episcopatus aelectionem solam, non autem donum per regiam acceperant investituram. At ipse convocatis cardinalibus legationem [Col. 0277B] regis aperuit, et quid sibi ad hoc respondendum, quid esset faciendum, ammonuit. Quibus respondentibus usum aecclesiae hunc esse, hunc haberi pro lege, cum auctoritas eis nulla ad hoc suffragaretur, in Lucensi tamen electo eis adquievit, ut consecrationem ejus differret, donec investituram episcopatus ex regio dono accepisset [(129) 1Kb] . In Diensi vero adquiescere noluit, sed eum prima quadragesimae ebdomada, sabbato in presbiterum, et Dominica consecravit in episcopum [(130) 1Kb] . Et quia vidit hoc sanctorum Patrum adversari decretis, ut in canonica electione episcopi praevaleret donum regis, immo multoties ipsam aelectionem inmutaret vel potius irritam faceret, eodem anno [(131) 1Kb] in Romana synodo 50 episcoporum, considente presbiterorum [Col. 0277C] et abbatum multitudine, juxta decreta pontificalia et institutiones canonicas ne hoc amplius a quoquam praesumeretur prohibit sub interminatione anathematis, decretum faciens in hec verba: Â»Si quis deinceps episcopatum vel abbatiam de manu alicujus laycae personae susceperit, nullatenus inter episcopos vel abbates habeatur, nec ulla ei ut episcopo vel abbati audientia concedatur. Insuper ei gratiam beati Petri et introitum ecclesiae interdicicimus, quoadusque locum, quem sub crimine tam ambitionis quam inobedientiae, quod est scelus idolatriae, cepit, non deserit. Similiter etiam de inferioribus aecclesiasticis dignitatibus constituimus. Item: Si quis imperatorum, ducum, marchionum, [Col. 0277D] comitum, vel quilibet secularium potestatum aut personarum investituram episcopatus vel alicujus aecclesiasticae dignitatis dare praesumpserit, ejusdem sententiae vinculo se astrictum sciat.Â« Sequutus est autem in hoc Patrum exempla, licet jam per multa annorum curricula dampnabilis haec consuetudo inolevisset, et in usum conversa esset. Dicitur enim [Col. 0278A] in septima universali synodo a quinque patriarchis et 350 patribus sub Adriano papa habita, capite 3. Â»Omnis aelectio episcopi, presbyteri vel diaconi, a principibus facta irrita maneat, secundum regulam quae dicit: Si quis episcopus secularibus potestatibus usus aecclesiam per ipsos optinuerit, deponatur et segregetur, omnesque qui illi communicant.Â« Item in octava universali synodo habita a quinque patriarcis sub Nicholao I pontifice, cap . . . . : Â»Promotiones vel consecrationes episcoporum concordans prioribus conciliis hec sancta et universalis synodus electione et decreto episcoporum fieri constituit, et statuit atque promulgavit, neminem laycorum principum et potentum semet inserere electioni vel promotioni patriarchae vel metropolitae aut cujuslibet [Col. 0278B] episcopi, ne inordinata hinc et incongrua fiat confusio vel contentio, praesertim cum nullam in talibus potestatem quemquam potestativorum laycorum habere conveniat, sed potius silere et attendere sibi usquequo regulariter a collegio aecclesiae suscipiat finem electio futuri pontificis. Si quis vero laycorum ad concertandum et cooperandum invitatur ab aecclesia, licet hujusmodi cum reverentia obtemperare asciscentibus. Quisquis autem secularium principum et potentum, vel alterius dignitatis laycus, adversus communem et consonantem atque canonicam aelectionem aecclesiastici ordinis agere temptaverit, anathema sit donec obediat et consentiat.Â« Item ex concilio Niceno, cap. 6: Â»Per omnia manifestum est quia si quis praeter voluntatem et [Col. 0278C] conscientiam metropolitani fuerit ordinatus, hunc sanctum et magnum concilium statuit non debere esse episcopum.Â« Item ex concilio Antiocheno cap . . . . . Â»Si quis presbiter vel diaconus per secularem dignitatem ecclesiam Dei optinuerit, deiciatur, et ipse et ordinator ejus a communione modis omnibus abscidatur, et sint sub anathemate sicut Symon magus a Petro.Â« In electione igi ur et consecratione domni Diensis evidenter ostenditur operata divinitas, quia per hanc occasionem sanctae Dei aecclesiae sub papatu domni Gregorii multis retro annis obnubilata aelectionis aecclesiasticae splenduit veritas. Viderint igitur viri cordati quid juris imperatoribus, regibus et principibus in aelectione pontificis [Col. 0278D] reservetur.

(Fol. 97'.) Commisit autem ei vices suas in Gallia, ubi plurimum Symoniae serpebat pestis iniqua; quia perrari illic erant, qui non essent aut Symoniaci, ant a Symoniacis ordinati, aut per manum laicam investiti [(132) 1Kb] . Plurimum illi inculcans, potestate data non abuti, quo minus depravata corrigeret, [Col. 0279A] dampnanda recideret, sancta et honesta doceret, et docenda faceret. Scripsit et ad praelatos Gallicanarum ecclesiarum, quae sunt juris sancti Petri, epistolam pro suo censu debito beato Petro in haec verba: Â»Gregorius [(133) 1Kb] episcopus, servus servorum Dei, omnibus abbatibus et praelatis tam monachorum quam et canonicorum per Gallias constitutis, salutem et apostolicam benedictionem. Fraternitatem vestram, dilectissimi fratres, latere minime credimus quasdam aecclesiarum vestrarum beato Petro et nobis annuos census persolvere ex praecedentium Patrum institutionibus debere. Sed quia quidam vestrum partim negligentia, partim vero tenaci induratione haec hactenus minus plene quam oporteret egerunt, hos ut emendari et debita solvere [340 1Kb] [Col. 0279B] studeant, omnes autem ut apostolico praecepto: Cui vectigal vectigal, cui tributum tributum, optemperetis commonemus. Unusquisque enim non quod suum est, set quod alterius, querat; quoniam si digne redarguitur, qui prout oportet propria non largitur, qua sententia dignus est, qui nec aliena rapere, nec debita metuit retinere, dicente Domino: Quae vultis ut faciant vobis, haec facite et vos illis. Et: Quod tibi non vis, alii non feceris. Nunc igitur, quia dilectum filium nostrum Hugonem Diensem episcopum ob aecclesiasticae utilitatis diversa negocia in Gallias vices nostras exequuturum mittimus, et quia nemini potius credere debemus, quem in omnibus a nobis sibi injunctis fideliter egisse comperimus, quae [Col. 0279C] nobis ex ecclesiis vestris specialiter debetis, vos illi ad nos perferenda persolvere, ac de retentis satisfacere jubemus.Â«

Ipso anno apud Casam Dei [(134) 1Kb] monasticum susceperat habitum domnus Jerento, mense Novembrio, die 1. Hic ortus territorio Viennensi, patre Arnaldo, matre Agnes nomine, nutritus est diligenti cura et industria a domno Hugone Cluniacensium patre, (fol. 98) litteris etiam imbutus est ab his qui majoris auctoritatis videbantur in Cluniaco. Postquam vero adolevit, seculo adhesit, et factus est velut expers gratiae quam adeptus fuerat, levitati omnino studens, canonicae professionis normam rejiciens, militaria potius instrumenta appetens. Studebatque seculo crescere, non Deo. Animus [Col. 0279D] quietis impatiens, laboris impiger, domari non poterat. Implebatur in eo illud ethnici [(135) 1Kb] verissimum de juvene inberbi testimonium, cujus quia nostrum non est meminisse, qui novit recolat. Hoc [Col. 0280A] sane de eo omnes qui noverunt perhibent testimonium, levissimum quidem eum mente et corpore, et tamen gratum fuisse, et ita seculo deditum, ut ejus jam facta conversio omnibus videretur esse miraculo. Ubi vero voluntati satisfecisse se vidit, coepit jam aliquando tedere quod libuerat. Sed rursus inter ipsa conversionis primordia dum cuperet se extendere ad insolita, reverberatus animo proclivior redibat ad solita. Vicit tandem metus mortis et gehennae hominem. Credidit se satis tuto periculo, Christi protectus auxilio. Omnia postposuit, omnia deseruit, et ad Casam Dei se contulit, ubi tunc temporis nullae divitiae, nulla gloria, sola habitantibus sufficiebat inopia. Vasta erat heremus, utpote quae ante annos 20 habitationes hominum non [Col. 0280B] noverat. Sanctus illam Robertus primus incoluit, qui animo et corpore mundo mori et Christo vivere paratus fuit, quod libellus de vita ejus scriptus [(136) 1Kb] plenius elucidat scire volentibus. Anno enim ab incarn. Dom. 1043 [341 1Kb] illuc venit, ubi praefuit domui [342 1Kb] annis 9, et factus monachus [343 1Kb] et abbas praefuit annis 15 [344 1Kb] [(137) 1Kb] , et migravit ad Dominum anno 1067, successorem suum designans nomine Durannum. Ad hunc ergo locum veniens, cui post obitum praefati patris praedictus abba Durannus praeerat, sumpsit animum et formam discipuli, sed mox compulsus est magister fieri, et prioratus suscepit officium jussu abbatis et totius congregationis. Tristabatur, quia quod desiderabat esse nequibat: et quia aliis praeesse rogabatur, ipse in se de se mirabatur. [Col. 0280C] Triennium in ipso mansit officio sub abbatis imperio, providens pro posse et nosse necessaria pauperibus Christi, et insudans utilitati aecclesiae. Promotiones aecclesiasticorum graduum adeptus est per manum domni Hugonis Diensis episcopi, a primo usque ad septimum. Invigilabat enim idem sollicitus gregi sibi credito, et legationis sibi creditae sollicitas servans excubias, primum concilium celebravit apud Ansam, secundum apud Clarummontem [(138) 1Kb] , in quo Stephano Arvernensi episcopo, Podiensis sedis invasore, quia pro ambitione male sedem suam deseruerat, Willelmo quoque Symoniaco et invasore sedis Arvernensis deposito, (1077) consecratus est praefatus abbas Durannus Arvernorum [Col. 0280D] episcopus, peracto decennio regiminis sui in loco Casae Dei, qui etiam post biennium petitione et voluntate fratrum curam regiminis Siguino dereliquit. Tertium Divioni. Persequebatur Symoniacos, [Col. 0281A] adversus quos ei jugis pugna, conflictus fuit perpetuus, quos etia prout potuit ab aecclesia eliminavit, et orthodoxos substituit.

Anno ab incarn. Dom. 1075. Grimoldus abbatiam [(139) 1Kb] dimisit die sancti Nicholai. Rodulfus successit, ordinatio ejus die sancti Urbani.

Anno ab incarn. Dom. 1076, 10. Kal. Mai. terrae motus factus est, feria 6, luna 14, et hoc anno fuit gelu magnum a 7. Idus Decembris usque Idus Martii.

(Fol. 97'.) Quartum concilium tenuit Augustuduni (1077); pro quibus autem causis Eduense celebratum sit concilium, in litteris domni papae advertere licet, quarum textus iste est: Gregorius episcopus, servus servorum Dei, dilecto in Christo fratri Hugoni, [Col. 0281B] venerabili Diensi episcopo, salutem et apostolicam benedictionem. Gerardus Cameracensis electus ad nos veniens, etc. [(140) 1Kb] .

(Fol. 98.) Juxta hec itaque mandata apostolica congregata est synodus venerabilium Patrum apud Aeduam, sub tutela et protectione Christi domini, assensu et laude Hugonis ducis, anno ab incarnatione Domini 1076 [(141) 1Kb] , ubi convenerunt ex Francia et Burgundia multi illustres viri, episcopi et clerici, abbates et monachi quamplures, anno papatus domni Gregorii VII, quarto. Dux Hugo justi tenax Burgundiae praeerat, Linguonensem aecclesiam Rainardus cognomento Hugo regebat, vir adprime rhetoricis inbutus studiis, clarus ingenio, sermone facundus, scientia praeditus, [Col. 0281C] affabilis alloquio et prudens consilio. Obierat anno ipso Divionensis cenobii abbas Adalbero, et, ut in talibus assolet, de abbate substituendo inter monachos loci diversa ferebatur electio. Quod videlicet cenobium antiquae nobilitatis religionis stemmate sub Willelmi abbatis regimine fuerat decoratum. Sed tunc Roberti ducis violentia et praelatorum incuria, subditorum quoque segnitia a pristino rigore videbatur aliquantulum imminutum. (fol. 98'.) Et quia quod intus ceciderat, foris diu stare non poterat, intus parum erat religionis, foris cumulus desolationis. Pro tantis angustiis anxietatibus et tribulationibus, ab his quorum erat mens sanior pastor querebatur idoneus. Pontifex Linguonensis et dux, quorum erat istud prospicere, concilio intererant; [Col. 0281D] de multis enim, ut praescriptum est, partibus honesti quamplures illo convenerant. Aderat inter alios etiam prior Casae Dei, ut querimoniam faceret injuriarum aecclesiae suae illatarum; quem quia ante conversionem notum habuerat Linguonensis episcopus, nunc in aspectu immutatae habitudinis cordis et corporis ejus applaudebat et congratulabatur ei, divinam collaudans potentiam, qui lenitatem dissolutionis ejus, [Col. 0282A] quam habuerat in seculo, infrenaverat monastici ordinis et regularis gravitatis freno, dans in eo exemplum omnibus sub remigio alarum suarum confugientibus, non desperare de sua misericordia, cujus tanta in isto adoptionis filio agnoscebant beneficia. Concilio ergo inito, circumsedentibus Patribus tractatum est de multis sanctae ecclesiae utilitatibus, et earum determinatio secunda, tertia quoque et quarta protelata est die. Accusatus est in eodem concilio Remensis ecclesiae invasor Symoniacus Manasses a clericis Remensibus; et suspensus ab officio, quia vocatus ad concilium ut se purgaret, non venit. Qui cum canonicis Remensis aecclesiae accusatoribus suis a concilio redeuntibus plurimas parasset insidias, demum domos eorum fregit, praebendas [Col. 0282B] eorum vendidit, et bona eorum diripuit. Inde cum a Roma litteras accepisset, ut in concilio cum sex se purgaret episcopis, Romam ivit [(142) 1Kb] . Quinta autem die, quia Lugdunensis sedes, Humberto Symoniaco expulso et in locis Jurensibus monacho facto, vacabat antistite, a latere domni Linguonensis aelectus est Gebuinus archidiaconus, vir morum probitate venustus, ut praeficeretur Lugdunensi aecclesiae [(143) 1Kb] . Hoc totius concilii acclamavit assensus, hoc etiam Lugdunensis ecclesiae clericorum et laicorum qui aderant expetiit bonae voluntatis affectus. Raptus igitur ab altari quo confugerat, diligentius servatur, ut in die Dominico more solempni benediceretur. Doluit super hoc Linguonensis episcopus, [Col. 0282C] clerusque qui aderat Linguonicus; quia amisisse videbantur virum in aecclesiasticis et secularibus negotiis pernecessarium, cui plurimum innitebantur. Sed praevaluit concors sententia concilii, quia sic erat praefinitum et placitum in oculis Domini. Sexta jam sessionis die assurgit Linguonensis idem e medio circumsedentium, et ut vir nobilis et urbanae eloquentiae, ratione composita attentos sibi reddens auditores et benivolos, replicuit aliqua de dampno ecclesiae sibi commissae illato, quod quasi eruissent ei oculum, cui suum tulissent archidiaconum, in quo spes omnis, in quo refrigerium, in cujus sibi erat caritate solatium. Sic honesta verborum serie matris desolationem plangens, et filiae orbitatem non tacens, replicat antiquam nobilitatem aecclesiae Divionensis, [Col. 0282D] zelum Willelmi abbatis in rigore justitiae et fervore disciplinae, et districta ordinis moderatione, nunc autem in obitu abbatis omnia ad nichilum fere redacta, intus parum religionis, foris cumulos tribulationis, adeo ut quae quondam multis aecclesiis pastores et rectores idoneos praeposuerat, nullum qui ei praeesset de suis invenire posset. (Fol. 99.) Confugere se profitetur ad Dei bonorumque virorum [Col. 0283A] consilium, ut anxietatis suae, cujus erat hoc providere et disponere, aliquod in rectore substituendo, qui vere rector diceretur et esset, inveniret solatium. Cum perorasset, et a legato spe promissa consilii et auxilii jussus esset edicere, quem eidem officio dignum de circumsedentibus, quia in ipsa aecclesia non inveniebatur, vellet praeficere: ille priorem Casae Dei manu designans, et simul in verbis procumbens, et genua flectens: Date, ait, mihi hunc piscem de fonte Dei. Et ut facilius postulata acciperet, Hugonem ducem sibi sociavit in precibus, ut ejus mereretur bonitas quod se per se posse diffidebat. Oculi ergo omnium in eum qui rogabatur diriguntur. Sed quia praefatus Romanae sedis legatus noverat, virum acris esse ingenii et [Col. 0283B] animi, et dissolutionem noverat habitatorum loci et instabilitatem terrae, parcens ei, quamquam nosset utillimum, in concedendo erat difficilis. Temptabant etiam qui cum priore a Casa Dei venerant, modis quibus poterant electioni contradicere; sed quia voluntas fuit Domini, in cujus manu corda sunt regum, ut petitis annueretur auctoritas et laus promulgavit concilii. Illis ergo tumultuantibus, vimque quo nisu poterant inferre parantibus, hic dum clanculo fugam pararet, jamque elaberetur, capitur, tenetur, et flens multumque dolens, suis etiam resistentibus et contradicentibus, in concilium reducitur, et episcopo Linguonensi laude circumsedentium per manum redditur: a quo sollicite custodiendus, remoto [Col. 0283C] suorum amminiculo, solus deduci est jussus. Cumque moneretur a praesidente episcopus, ut de concessis Deo gratias ageret, et virum honore dignum sibi commissum adjuvaret, et in omnibus ut decebat honeste tractaret, praedecessorum, Brunonis scilicet episcopi et Willelmi abbatis, quorum laudabilis praedicatur societas et caritatis unanimitas, mentionem faciens: Si, inquit, istum non adjuvero, non dilexero, non ea tractavero caritate et dulcedine, qua Bruno Willelmum, depersoner ab honore meo. Divionenses autem fratres concilio primo die interfuerant, et quia per se nequibant, electione pontificis sui ordinare aecclesiam concesserant. Sexta erat feria qua haec facta sunt; et quia electio fratrum, quibus praeesse debebat, ut assolet requirebatur, hec fuit [Col. 0283D] diffinitio concilii, ut si die Dominico fratres electioni consentientes advenissent, electus benediceretur: si non, electio cassaretur et ad sua regredi sineretur. Ob id ab episcopo et duce nuncio praepeti cursu Divioni directo, die et hora praestituta fratres adveniunt, electionem factam scripto roborant, et obedientiae ejus subdi non reformidant. Laudant in jubilo cordis et oris Dominum et magnificantes cum [345_347 1Kb] in unum exaltant nomen ejus in id ipsum. (Fol. 99'.) Uno igitur die, id est die Dominico 15 Kalendas Octob. consecrati sunt apud Eduam summa [Col. 0284A] omnium exultatione et tripudio, domnus Gebuinus in Lugdunensem archiepiscopum ab ipso Romanae sedis legato, et praefatus electus in abbatem Divionensem a praedicto Linguonensi episcopo. Multa tunc utilia et sanctae Dei ecclesiae proficua in illo tractata et definita sunt concilio. Quo soluto, ad sua quique redeunt. Lugdunum praesul adivit, archiepiscopum beatificandum in gloria caelesti civibus expectantibus et desiderantibus assignavit, quem cum gaudio totius urbis in sede praedecessorum ejus Hyrenei atque Fotini ante tempora secularia preelectum locavit Nec fuit vana populi exultatio, quae in dies augmentatur, et fine carebit, quia pastor eorum benignus, in arce poli sacerdos jam beatificatus [(144) 1Kb] dum vixit illi adhesit qui est corona sanctorum et exultatio, [Col. 0284B] qui loco non tenetur, et termino non angustatur, nec fine concluditur. A quo donatus praemio immortalitatis beatae, civibus et omnibus ad se confugientibus patrocinatur. Cujus quia jam in pace factus est locus, et in Syon caelesti habitatio ejus, oremus eum, ut et nos, qui felicibus ejus gaudiis non invidemus, piis suis precibus ad se trahat, cursum nostrum in bono deduci et expleri optineat: eum, qui cum ipso uno in loco aelectus, uno et die est consecratus utinam tam sorte beata! precibus indefessis protegat, et dilectores suos et veneratores secum in celesti gloria nos ascribi faciat.

Stephanus autem Podiensis invasor cum Diensi episcopo Romanae sedis legato Hugoni multas parasset [Col. 0284C] insidias, novissime euntem eum ad concilium apud Clarum Montem, cum canonicis ante altare sanctae Mariae convenit, et se placitis ejus de episcopatu obtemperaturum, si in concilio fons causae ejus prolongaretur, promisit. Clerici quoque idemtidem promiserunt, si promissis fidem episcopus servare nollet, se eum deserturos, et Romanae sedi obedituros. Igitur post expletionem concilii Clarimontensis, propter pactionem quam ipse promiserat infra dies 15 quibus a praefato Diensi episcopo moneretur ab episcopatu cessaturum, ante expletionem dierum statutorum, cum jam Lugdunum venisset, ad Podium rediit, paucis secum comitibus assumptis, donnus Hugo, quia omnes tyrannidem invasoris illius suspectam habebant, et in celebratione [Col. 0284D] ne missae post recitatum evangelium intrepidus clerum et populum, quia erat absens Stephanus, de pactione cum eo facta convenit, et ne ei in posterum obedirent apostolica auctoritate prohibuit, data in eum qui se absentaverat, excommunicationis sententia, si ulterius ecclesiae incubare praesumeret. Quam ejus excommunicationem domnus papa confirmavit, scribens episcopis Galliarum in haec verba:

Â»Gregorius episcopus, servus servorum Dei, universis Galliarum episcopis et cunctis ordinibus sub [Col. 0285A] eis constitutis, quae pro meritis debetur, salutem et apostolicam benedictionem. Notum esse volumus caritati vestrae [(145) 1Kb] , etc.Â«

Igitur electus noster, Linguonensi comitatus episcopo ad sibi commissum locum deveniens, ingressus est Divionense coenobium, quod numquam antea viderat, mense Septembrio die 21, et quia locum illum tali provisore vel pastore propitia ditasset divinitas, ex tunc et modo beneficiis multis ejus declaravit pietas. Invenit fervorem ordinis, quem in praedecessoribus fuisse acceperat, tepuisse, tum praelatorum incuria tum subditorum segnitia, habitacula servorum Dei usibus instituta laicis intrantibus et exeuntibus communia, intus parum religionis, foris acervos tribulationis. Ecclesiam annuis [Col. 0285B] stipendiis egentem, ere alieno oppressam, ornamentis ecclesiasticis spoliatam. Urebatur ob hoc curarum estibus, quatiebatur cogitationum fluctibus, cum videret suscepisse se regendam aecclesiam magni nominis, magnae antiquitatis et antiquae dignitatis, et se conspiceret egentem omnibus bonis, intus et extra omni destitutum solamine, quo fultus regulariter cum sibi commissis Deo quiret servire. Hoc enim sibi summum et maximum erat refugium in verbis Domini dicentis: Primum querite regnum Dei et justitiam ejus, et omnia adjicientur vobis (Matth. VI, 33). Noverat, quia cum cresceret interius religionis studium, exterioris quoque substantiae accederet supplementum. (Fol. 102.) Ad quod sectandum [Col. 0285C] quia sui eum ex equo non adjuvabant, Cluniacum abiit, consilium et auxilium ab abbate Cluniacense quaesivit, quia de loco illo per Willelmum, praedecessorem suum, recolendae memoriae virum, fons derivaverat religionis, de quo postmodum omnibus vicinis, exteris quoque et longe positis, satis abundeque propinaverat. Nec ut volebat invenit. Quesivit a Deo corde contrito et humiliato, et invenit: prope est enim obtritis corde Dominus, et sacrificium ei gratissimum spiritus contribulatus. Ad fontem igitur Dei hic, quem in electione sua Linguonensis episcopus piscem de fonte Dei nominaverat, rediit, pisces octonos octonae beatitudinis virtute coruscos secum adduxit, quos vere pisces dixerim pro sedula meditatione spiritualitatis, quam intendebant, ut [Col. 0285D] piscis aquam fluminis; et fonti sibi commisso, quem viciorum prurigine sentinosum purgare decreverat, saltus super aquas pennis virtutum dantes immisit. Ex his priorem constituit, ceteris officia singula deputavit, ut eorum exemplo doceret reliquos vicia calcare, virtutes appetere, et desuetos animos habitantium assuesceret moribus religiosorum. Sed quid multis immoror? Tanta acta sunt ejus labore et industria, Dei praeduce gratia, ut qui vidisset antea locum torpore negligentiae confusum, [Col. 0286A] attendens nunc felici exercitatione virtutum floridum, clamet in jubilo cordis: Haec mutatio dexterae excelsi (Psal. LXXVI, 11). Ceperunt jam ad ejus monita multi nobilium et mediocrium sua relinquere, et regulari disciplinae se subdere, seque abnegantes sub ejus ducatu Deo regi uni et vero militare.

(Fol. 100.) Celebravit et quintum concilium (1078) donnus Diensis episcopus apud urbem Pictavorum [(146) 1Kb] , ubi quanta Deus operatus sit et quanta erga servos Christi diabolus conatus sit, ex litteris ipsius domino papae directis conjicere possumus, quarum textus iste est: Â»Domino ac meritis beato papae Gregorio, Hugo humilis presbyter Diensium, in domino Deo salutem. In concilio, quod Pictavis per gratiam Dei cum aliquo fructu celebravimus, multa [Col. 0286B] nobis pericula prius in itinere, multa nobis adversa in ipsa civitate, tum in concilio, tum extra exstitere. Ecce enim rex Francorum contrarius sibi ipsi, quia contrarius erat regi celi, misit litteras primum mihi, in quibus confitebatur Domino, desiderio desiderans se vocari filium meum, et cum omni gloria et honore auctoritatem nostrae legationis commendabilem efficiens. Deinde comiti, tum etiam episcopis sui juris litteras misit adjurans eos omni attestatione, et suae majestatis ac fidelitatis reos esse instituens: scilicet comitem, si pateretur nos uspiam ubi posset conventicula et quasi concilia, sic eo vocans, celebrare; episcopos vero, si interessent, vel nostris faverent decretis, in quibus nitebamur [Col. 0286C] splendorem coronae ejus obfuscare et principum regni ejus. Ex hac ergo adversitate inimici veritatis audaciam nacti, nobis insultando eos pene traxerunt in sinistram, quos considerabam ad dexteram, et videbam, et non erat qui cognosceret me. Ecce enim pestis et dedecus sanctae aecclesiae, archiepiscopus Turonensis, et cum eo episcopus Redonensis, superbissime perversi, totum pene occupaverunt concilium. Redonensis namque comprobatus est reus, quia non prius ordinatus in clericum, ordinatus est in episcopum; promissa prius ac postmodum data pallii cappa ab episcopo Andegavensi, Redonense tamen illud nesciente, set aliud ante ordinationem confitente; scilicet cum eques esset, equitem inimicum ab equo dejecit, et hujus Redonensis socius [Col. 0286D] eques dejectum illum vulnere confodit; qui pro ea dejectione et vulnere in mortem occubuit. Nos igitur multorum precibus inclinati, nondum depositum, sed interim suspensum, quia suae utilis erat aecclesiae, vestrae misericordiae praesentandum et judicandum reliquimus. Turonensis vero comprobatus est ante episcopatum decaniam emisse, quam ex consuetudine ejus ecclesiae, nisi qui jam sacerdos fuisset vel jam futurus sacerdos esset, habere non posset. Hic igitur Turonensis nullo modo canonice [Col. 0287A] electus, non potuit optinere a rege donum episcopatus, usque dum nepos hujus ipsius per nummos praefatam decaniam fuerit adeptus. De Symonia etiam aliter accusatus est, quia cuidam militi silvam promiserit, si pro episcopatu eum juvisset. Quod cum postea miles ipsi improbasset, Andegavensis episcopus affuit, qui nobis ex eodem clara voce testimonium perhibuit. Longum est, pater, enumerare turbas et conflictus, quos et quantas, quomodo et ubi hic Turonensis nobis intulerit: aliquando pro Redonense, numquam ratiocinando sed semper garriendo, aliquando pro se inclamitando, cum omni suorum garrulitate et impudenti audacia clericorum. Nam dum etiam archiepiscopum Lugdunensem pene inflecterent ad tuitionem suam, [Col. 0287B] ita ut pro eis oraret vel obloqueretur, foribus ecclesiae effractis servientes eorum securibus armata manu introeuntes, ita concilium magno tumultu exturbaverunt, quod fratrem T. in mortem dedissent, nisi Dominus ut scuto bonae voluntatis suae coronasset eum. Ita nobis cum paucitate ac dedecore relictis, Turonensis et suffraganei ejus cum superbo tumultu inordinate et non canonice recesserunt. Altera die in aecclesia beati Hylarrii inito concilio, nulla nobis promissa vel praemissa satisfactione de injuria, iterum draco ille insurgens tanquam leo rugiens non potuit audiri diutius; sed exerentes gladium spiritus, quod est verbum Dei, percussimus ejus superbiam, et decreto hujus negocii [Col. 0287C] prolato suspendimus eum etiam a sacerdotali officio. Et quia sedem apostolicam appellavit, ubi se purgaturum fuisse de Symonia asseruit, ad apostolicam sedem eum remisimus, et vestro judicio deponendum relinquimus. Abbas Bergensis ecclesiae de Flandria fuisse Simoniacus comprobatus est, et depositus. Bysontinus archiepiscopus nec Eduensi nec Pictavensi concilio se praesentavit, nec canonicam misit excusationem. Belvacensem pulsatum de Symoniaca, et qui post decretum praebendas vendiderit, judicandum vobis remisimus; Noviomensem pro causa sua similiter; item Ambianensem pervasorem, cum ordinatoribus suis, videlicet Laudunense, Suessonense, Silvanectense. Mala quedam nostra etiam intestina reticemus, quia personas, a [Col. 0287D] quibus sunt illata, Deo juvante quam citius venturi, commodius vobis in aure dicemus. Causas Andegavensis comitis, sicut praecepistis, ab ipsius ore audientes, rationabilem pene esse credidimus; sed de absolutione ejus non presumentes, diffinitionem ejus rei prudentiae sanctitatis vestrae committimus. Si quid vero minus scripsimus sanctitati vestrae, Teuzo filius vester, fidelissimus cooperator noster in Domino, de Tarvanensi episcopo cum Pictavensi quid statuerimus plenius intimabit. Provideat itaque sanctitas vestra, ne diutius tam obprobriose nobis improperetur, quod Symoniaci vel quicumque criminosi [Col. 0288A] a nobis suspensi vel depositi, aut etiam dampnati, libenter currunt Romam; et ubi deberent sentire ampliorem rigorem justitiae, inde reportant quasi misericordiam pro voluntate; et qui antea nec in levibus praesumpserunt peccare, postmodum exercent aptissimam negociationem cum tyrannide in commissis sibi aecclesiis. Ora, sanctissime papa, pro me, inutili servo sanctitatis vestrae.

(Fol. 100.) Domno Gregorio summo pontifici, patri et domino suo, M. [(147) 1Kb] Dei gratia Remorum archiepiscopus, fidelem servitutis et obedientiae subjectionem et orationis devotionem. Vestro, domine, interventu et obsecratione reddidi dominae M. marchisae omnia quae de me suus antecessor tenuit, et ad defendenda eadem consilium meum et auxilium [Col. 0288B] ac receptus meos promitto fideliter et promisi, et de rejiciendo G. et recipiendo comite A. quidquid ipsa quaesierat paratus sum exequi. Ad quae omnia confirmanda diebus sacris pentecostes cum confratre nostra fideli vestro T. [(148) 1Kb] Virdunensi episcopo suae civitati interfui, relictis causa necessitatis suae in sacrosancto tempore meis omnibus necessariis. Sed ego fidelis vester et per omnia ecclesiae jura vobis obedire paratus, vestrum de archiepiscopo Viennensi G. [(149) 1Kb] summopere requiro consilium et imploro judicium, qui in arciepiscopatu meo presbiteros degradavit et eosdem iterum regradavit; legatum se Romanum, cum non esset, simulavit; marsupium suum non sub appellatione veritatis, sed imitatus [Col. 0288C] eos qui, ut ait Apostolus, questum estimant pietatem, cum tamdem implesset, a diocesi mea ad suam rediit. Quapropter ad honorem Dei et Romanae ecclesiae hujusmodi praesumptionem et simulationem, sicut decet, corrigite, ne deinceps quisquam in alieno praesumat aliquid tale. Notum etiam facio vobis quod duo suffraganei mei episcopi, Laudunensis et Suessonensis, tertium Ambianensem in archiepiscopatu meo, me nesciente ut pote Romae posito, episcopum consecraverunt, primum contra decretum vestrum, quo statueratis ne quis saltem archiepiscoporum eum consecraret episcopum qui a laica persona accepisset episcopii donum, maxime cum idem ipsi interfuissent apud Augustudunense concilium, ubi domnus H. Diensis episcopus promulgavit [Col. 0288D] et statuit coram omnibus hoc vestrum aecclesiasticum decretum. Hoc igitur, praeter id quod diximus, contra auctoritatem et canones factum et etiam inauditum cunctisque qui sanum sapiunt mirabile et plus quam dici possit stupendum, si placet deputetur irritum. Quin potius, quia sine metropolitano juste expleri non potest a quibuslibet coepiscopis consecratio pontificis, sicut scitis, oratum et exoratum vos esse volo, ut ad honorem Dei vestrumque ac nostrum tam temerariam ecclesiastici ordinis confusionem zelo justitiae corrigatis, ut sciat unusquisque in gradu suo et modo persistere, non aliena [Col. 0289A] sibi temere arrogare. Obsecro etiam benivolentiam honoris vestri, ut dignitatem quam antecessores vestri antecessoribus meis archiepiscopis servaverunt, et privilegiis aliisque scriptis ad posterorum memoriam reliquerunt, mihi reservare dignemini; ne irritum aut infractum fiat privilegium, quod ipse dedistis mihi, scilicet ut vobis ipsi interpellatus et non interpellatus respondeam, et legatis vestris Romanis, non ultramontanis qui conjuncti Romanis querunt quae sua sunt, non quae Jesu Christi, et sub honestis nominibus cupiditati suae consulunt, non aecclesiae Dei. Unde propter talium pudendas reprehensiones et vocationes, mihi, qui totius Galliae episcopos debeo convocare, liceat confidere de vobis sine legatorum vocatione, donec ad pascha veniam [Col. 0289B] ad vos Deo volente. Preterea volo obnixe supplicare, et praenunciare vobis, ut quoniam in absentia mei nuper apud vos commorantis multa prave et inordinate acta sunt in partibus meae diocesis, ego vero non potero omittere quin ministerio nostro utar in his aecclesiastice corrigendis: si quid pro hoc de me accusationis perlatum fuerit vobis, ne hoc vel cito credatis, vel moleste erga me accipiatis, sed illud in praesentia nostra ante vos dimittatis, quia ego nullatenus volo excedere metas auctoritatis. Quandoquidem enim illi, qui legatos vestros se faciunt, multo justius ego debeo per vos ea quae sunt providentiae nostrae corrigere, quam quisquam aliena tractare. De comite Oebalo, qui me in praesentia vestra accusare temptabat, et se suamque fidelitatem [Col. 0289C] vobis verbis simulantibus commendabat, satis in promptu habetis cognoscere, cujus potius sinceritas fidelitatis erga vos videatur existere, utrum mea qui Deo et vobis paratus sum per omnia obedire, an illius qui et apud vos per semetipsum inpugnat beati Petri aecclesiam, et apud nos per Manassem et suos sequaces in suo castro receptos persequitur beatam Mariam. Manasses enim, de quo diximus, cui nos jussu vestro quod in nos amiserat, si ad aecclesiam matrem suam rediret, indulsimus, conscientia sceleris sui depressus nec ad nos vult redire, nec paci aecclesiae concordare, quin potius cum illis suis sequacibus, quia factis non potest, verbis et maledictis aecclesiam meque lacerare non desinit. Unde, [Col. 0289D] ut de ipso Ebalo taceam, in quem vos credo justam et apostolicam exercere sententiam, super Manasse instanter deprecor sanctitatem vestram, ut aut jubeatis cum ad suam regredi, et ulterius non impugnare aecclesiam, aut in eum ejusque fautores et cooperatores apostolici vigoris dirigatis animadversionem. Dignamini etiam ad eorum receptores scribere aptam epistolam, ut aut eos contra aecclesiae jura non retineant, aut pari sententia se multatos agnoscant. Restat mihi hoc vobis dicere, quia domnus Hugo Diensis episcopus interdixit episcopum [Col. 0290A] nostrum Drogonem sedis Tarvennicae, qui tantae est senectutis, ut cum ante episcopatum diu permanserit in ordine presbiterii, jam nunc ultra tempus 60 annorum gradum tenuerit episcopii, et pene per singula momenta propinquat exitui. Quapropter volumus vos obnixius exorare, ut eum jussu vestro dignemini restituere ministerio suo, ne, quod magnopere formidamus, in hac moriatur interdictione. De hoc vero quod me interpellastis, ut in conductu episcopi Parisiacensis aliquos vobis milites mitterem, notum vobis facio quod ego volebam dirigere; sed comes de Arlonis Fulco rediens ab urbe Roma hoc mihi intimavit ex vestra parte, quia libenter me de ipsa transmissione militum inportabatis, ideo ut in regione nostra strenue et intentius exequerer [Col. 0290B] domnae marchisae M. Pro hoc igitur a vobis veniente missatico, remansit a nostra parte praedictae expeditionis transmissio. Valeat sanctitas vestra, pater reverentissime.

Gregorius episcopus, servus servorum Dei, dilectis in Christo fratribus Hugoni Diensi episcopo et Hugoni Cluniacensi abbati salutem et apostolicam benedictionem. Quia in sanctae Dei, cui divina dispositione praesidemus, Ecclesiae, etc. [(150) 1Kb] .Â«

Rescriptum ejusdem ad Manassem Remensem archiepiscopum: Gregorius episcopus, servus servorum Dei, dilecto in Christo fratri M. Remensi archiepiscopo salutem et apostolicam benedictionem. Cum vos ea a sede apostolica flagitatis. Requiro [(151) 1Kb] .

[Col. 0290C] Sextum nichilominus celebravit concilium apud Lugdunum, pro quibusdam negotiis, quorum discussionem ei domnus papa imposuit, scribens ad eum in haec verba [(152) 1Kb] .

GREGORIUS episcopus, servus servorum Dei, dilecto in Christo fratri HUGONI Diensi episcopo, salutem et apostolicam benedictionem. Quod divina clementia pacem Ecclesiae tuae restituit, etc. Vide in Gregorio VII, epist. extra Registrum vag., n. 49.

Dum igitur hae ei litterae allatae fuissent, et locus concilii apud Lugdunum constitutus esset, Remensis etiam archiepiscopus juxta tenorem litterarum ad idem se purgaturus invitaretur concilium, posito domno Hugone apud Viennam pro corporis curatione, nuntii praefati archiepiscopi venerunt ad eum, [Col. 0290D] multis et maximis precibus et muneribus ad hoc eum flectere cupientes, et ob id ei in praesenti trecentas purissimi auri uncias, domesticis quoque ejus preciosa donaria offerentes, insuper et celamentum ne ulli mortalium id proderent jurare volentes, ut cum sex episcopis, quos ipse Remensis eligeret de suffraganeis suis, ei ut se purgaret concederet, remota inquisitione infamiae; addentes etiam quod nec sperare poterant, sed tamen nichil intemptatum relinquere volebant, quod si ei solo concederetur facultas se purgandi, inestimabiles thesauros auri, et [Col. 0291A] qui etiam numerum excederent, se juraturos, et insuper sacramentum, ne cui hoc proderent. Quod totum virilis ejusdem legati animus respuit. Et quia inexpugnabilem ejus erga pecuniam animum vidit, timens sibi, concilio interesse noluit, et ideo synodali judicio est depositus, tum quia se purgare noluit, tum quia audientiam Eduensis, Pictavensis et ipsius Lugdunensis subterfugit [(153) 1Kb] .

Celebravit et septimum apud Avennionem, in quo depositus est Achardus Arelatensis invasor, et electi sunt Gibilinus in Arelatensem archiepiscopum, Lantelmus in Ebredunensem eque archiepiscopum, Hugo in Gratianopolitanum episcopum, Desiderius in Cavalicensem, quos post expletionem concilii secum Romam duxit, et consecrati sunt a papa [348 1Kb] .

[Col. 0291B] (Fol. 102.) His ergo interim sepositis, beati patris Gregorii VII Romanae Ecclesiae pontificis, magni illius Gregorii cujus hodie flores eloquii in ecclesia redolent univoci et aequivoci, jam in tuto positi, jam decurso mundi naufragantis pelago, quietis aeternae fida statione potiti, securi praedicemus gesta magnifica, et quos tribulationum impetus pro sancta sustinuerit aecclesia, et sustinens mira et inedicibili superavit constantia, ut esset libera casta atque catholica, divina comitante clementia pia prosequamur instantia. Natus est igitur in urbe Roma, parentibus civibus Romanis, et, quod maximum est religiosis, ascribendus civis curiae caelestis; et ab ineunte aetate aecclesiasticis mancipatus officiis, pueritiam suam non sine certis, quae eum illustrem futurum [Col. 0291C] jam tunc signarent documentis, religiosis personis comitatus excoluit. Adolescentiam assumpto sanctitatis proposito inter mundi contemptores non sine magnis perfectionis indiciis perdomuit, Juventutem nichilominus militiae christianae dedicatam, sicut aetate ita sana doctrina et firmamento veritatis roboratam, sub praeclaris totius christiani nominis tutoribus et praesulibus, publicis sanctae aecclesiae mancipavit utilitatibus. (fol. 102'.) Hic ob singularem excellentis ingenii praerogativam a Nicholao papa in archidiaconatum matris ecclesiae provectus, strenua et laudabili hujus officii administratione in totius orbis notitiam et religiosorum dilectionem brevi devenit. Decedente vero papa Alexandro, ad [Col. 0291D] summum Christiani regiminis culmen accitus et aelectus, divinitate in electi sui exaltatione communem servorum suorum devotionem incitante, ad perferendum quod abhorrebat jugum, quodque semper quidem animi, aliquando autem corporis fuga declinaverat, mansuetum animal Domino suo cervicem subdidit. Electionem vero de se factam ipse [Col. 0292A] per se publicavit, scribens Desiderio Cassinensi abbati in haec verba:

Gregorius in Romanum pontificem electus, D. abbati monasterii sancti Benedicti Montis Cassini, salutem in Christo Jesu. Domnus papa A. mortuus est, etc. [(154) 1Kb] .

(1073.) Consecratus igitur in justitia et sanctitate miro modo assiduis votis pro se et grege sibi commisso excubans, urgente pastoralis officii necessitate, distorta perversorum corda ad rectitudinis lineam summa vi corrigere nitens, veritatem Dei absque personae acceptione omnibus patefecit, nactus omnium bonorum dilectionem ob zeli Dei fervorem et justitiae exequutionem. Sed quia nulla est societas luci ad tenebras, perditorum hominum odium [Col. 0292B] et detractionem, immo persequutionem acerrimam incurrit; regiam tamen viam, quam semel intraverat, inconcussus, immotus, per arma justitiae a dextris et a sinistris fortiter incessit. Ac primo quidem apostolica auctoritate et veridicis sanctorum Patrum animatus sententiis, ad eliminandam Symoniacam heresim et praecipiendam clericorum castitatem pro commissi sibi officii debito vehementer exarsit. Audiant igitur qui audire volunt, ut muniantur, qui audire nolunt, ut confundantur, quam libera quamque catholica voce contra insanos impiorum latratus impiaque molimina aususque nefandos intonuerit hic propugnator aecclesiae. Cum enim omnes fere sua quererent, non quae Jesu Christi, et adherere mallent discipulatui Symonis quam pauperiem [Col. 0292C] Christi servare in unitate fidei; ministri quoque divini sanctuarii foedam libidinosae contagionis pollutionem contra jus fasque usurpatam et subintroductam nollent abjicere, investiturae etiam aecclesiarum a laicis indebite usurparentur; (1078, Nov. 19) ipse pro communi ecclesiae utilitate et necessitate in Lateranensi palatio aggregata synodo, circumsedentibus archiepiscopis, episcopis, abbatibus et religiosis Deumque timentibus clericis et monachis, de suprascriptis et aliis ecclesiae commodis tractans, haec decretalia promulgavit capitula [(155) 1Kb] .

Quicumque militum, etc.

Hec sunt beatissimi papae synodalia decreta moribus corrigendis idonea, sanctorum Patrum decretis [Col. 0292D] consona, coelo rorante stillata, universis fidelibus inculcanda, amplectenda atque tenenda, justitia dictante prolata, fortitudine roborata, prudentia promulgata, temperantiae virtute praedita. Sed perversi dum in eorum norma vitae suae perversitate offendunt, hec gravia, hec difficilia, hec, quia corrigi nolunt, emendari refugiunt, omnimodis appellant [Col. 0293A] impossibilia. O mentem amentem! O spurcam nequitiam et nequissimam spurcitiam! Numquid si perditorum mores hominum corrigi refugientes desipiunt, justitia silebitur, pietas conculcabitur, et aecclesiasticae animadversionis gladius a sanguine prohibebitur? Vae rectori, quem denotaverit sententia hujusce maledictionis! Maledictus, ait, qui prohibet gladium suum a sanguine (Jer. XLVIII, 10). Gladium a sanguine prohibere est praedicationis verbum a carnalis vitae interfectione retinere. Ob hanc igitur causam, quia scilicet sanctam Dei ecclesiam castam esse volebat, liberam atque catholicam, quia de sanctuario Dei Symoniacam et neophytorum heresim et fedam libidinosae contagionis pollutionem volebat expellere, menbra diaboli ceperunt [Col. 0293B] in eum insurgere, et usque ad sanguinem praesumpserunt in eum manus inicere, et ut eum morte vel exilio confunderent, multis eum modis conati sunt deicere. Sic surrexit inter regnum et sacerdotium contentio, accrevit solito gravior sanctae Dei ecclesiae tribulatio.

(Fol. 104.) Heinricus enim, Heinrici imperatoris filius, adversus Deum et matrem omnium catholicorum Romanam aecclesiam superbe tumidus, quia vita ejus prava sanctorum Patrum decretis et canonicis aversabatur institutis, adversus Deum et adversus Christum ejus insurrexit, aecclesiasticis sanctionibus impie factus rebellis, menbra diaboli contra eum incitando, et omnes quos potuit minis, blandiciis, terroribus, muneribus contra eum armando, [Col. 0293C] facta cum multis episcopis Lothariensibus et Transrhenensibus conspiratione. Posito [(156) 1Kb] enim adhuc in diaconatus officio eodem papa sanctissimo, cum de eo sinistra et inhonesta ubique ferretur fama, propter imperialem dignitatem et patris matrisque reverentiam, necnon propter spem correctionis ejus, sepe ab eo litteris et nunciis est admonitus, ut memor clarissimi generis, memor imperialis dignitatis, vitam suam moribus imperio congruentibus institueret, ut regem se et imperatorem moribus ostenderet, operibus exiberet. Sed quia cum aetate illius quoque pariter crevit iniquitas, sublimatus in ordine pontificatus, auctoritate officii sibi commissi multo sollicitius ad vitae meliorationem [Col. 0293D] eum in dies hortabatur; cum ille excusatione aetatis fluxae et fragilis de die in diem monita ejus se suscepturum verbis quidem promitteret, ceterum re et exaggeratione culparum, malo eorum in quorum manus curia erat consilio, penitus conculcaret. Hinc jam proclivior factus ad scelera, praeceps praecipiti usus consilio ferebatur per devia. Visum est papae beatissimo, ut familiares ejus, quorum machinacionibus per episcopatus et monasteria inductis Symoniace lupis pro pastoribus, ecclesiae innocentiam heresi nefanda fedaverat, ad poenitentiam vocaret, venientes susciperet, respuentes a communione corporis [Col. 0294A] Christi et consortio fidelium separaret; ut vel sic eum ab eorum surreptione et maligno consilio segregaret, admonens eum ut eos excommunicates a domo, a convivio, ab omni etiam familiaritate et communione sua expelleret. Interim vero invalescente contra eum Saxonum causa, cum vires regni et praesidia a se videret deficere velle, epistolam ei direxit supplicem et humilitate plenam, penitentiam de perpetratis agens, emendationem pollicens, et suam ei obedientiam et fidele adjutorium contra rebellantes promittens. Et hoc postmodum legatis ejus Humberto Praenestino et Giraldo Ostiensi episcopis in illorum manus per sacratas eorum stolas, quas collo gestabant, jurejurando confirmans. Textus autem epistolae iste est:

[Col. 0294B] (Fol. 103b.) Â»Vigilantissimo et desiderantissimo domno papae Gregorio apostolica dignitate caelitus insignito, Heinricus Dei gratia Romanorum rex debiti famulatus fidelissimam exibitionem. Cum regnum et sacerdotium, ut in Christo rite administrata subsistant, vicaria sui ope semper indigeant, oportet nimirum, domine mi et pater amantissime, quatinus ab invicem minime dissentiant, verum potius Christi gluttino conjunctissima indissolubiliter sibi cohereant. Namque sic et non aliter conservatur in vinculo perfectae caritatis et pacis, et Christianae conconcordia unitatis et aeclesiasticae simul status religionis. Sed nos, qui Deo annuente regni jam sortimur ministerium, sacerdotio ut oportuit per omnia jus et honorem non exibuimus legitimum. Quippe datae [Col. 0294C] nobis a Deo potestatis vindicem gladium non sine causa portavimus, nec tamen in reos, ut justum fuit, judiciaria illum censura evaginavimus. Nunc autem divina miseratione aliquantulum compuncti, et in nos reversi, peccata nostra priores vestrae indulgentissimae paternitati nos accusando confitemur, sperantes de vobis in Domino, ut apostolica vestra auctoritate absoluti justificari mereamur. Eheu criminosi nos et infelices! partim pueritiae blandientis instintione, partim potestatis nostrae imperiosa libertate, partim etiam eorum, quorum seductiles nimium sequuti sumus consilia, seductoria deceptione, peccavimus in coelum et coram vobis, et jam digni non sumus vocatione vestrae filiationis. Non solum enim [Col. 0294D] nos res aecclesiasticas invasimus, verum quoque indignis quibuslibet et Symoniaco felle amaricatis, et non per ostium sed aliunde ingredientibus, aecclesias ipsas vendidimus, et non eas ut oportuit defendimus. At nunc, quia soli absque vestra auctoritate aecclesias corrigere non possumus, super his, ut etiam de nostris omnibus, vestrum una consilium et auxilium obnixe querimus; vestrum praeceptum studiosissime servabitur in omnibus. Et nunc imprimis de aecclesia Mediolanensi, quae nostra culpa in errore est, rogamus, ut vestra apostolica districtione canonice corrigatur, et exinde ad caeteras corrigendas [Col. 0295A] auctoritatis vestrae sententia progrediatur. Nos ergo vobis Deo volente in omnibus non deerimus, rogantes id ipsum suppliciter paternitatem vestram, ut nobis alacris adsit clementer in omnibus. Litteras vestras non post longum tempus cum fidelissimis nostris habebitis, ex quibus nostra quae dicenda adhuc restant, Deo dante, plenius audietis.Â« [(157) 1Kb]

(Fol. 104.) Verum [(158) 1Kb] commisso praelio et victoria optenta, ad vomitum canis rediit, vota fregit, excommunicatos in communionem et gratiam suscepit, aecclesiarum confusionem non abhorruit. Pius autem papa adhuc animum ejus temptandum credens, litteras ei direxit commonitorias, ut recordaretur domini Dei sui, recordaretur promissi, nec inhonoraret honorantem se, nec crederet se fallere [Col. 0295B] posse Deum: adjiciens Deum superbis resistere, humilibus autem dare gratiam, parcensque ei et moderaminis [349 1Kb] apostolici erga eum censuram conservans [350 1Kb] , quem potuisset pro hoc solo scelere [351 1Kb] juste punire juxta decretum [352 1Kb] Gelasii papae [(159) 1Kb] , in quo ait scribens [353 1Kb] Anastasio imperatori, cap . . . . : Sicut non potest quilibet perversitatis [354 1Kb] communicatore suscepto non pariter [355 1Kb] perversus approbari, sic nec potest [356 1Kb] refutari perversitas complice [357 1Kb] sectatore perversitatis admisso. Legibus [358 1Kb] certe vestris criminum conscii [359 1Kb] susceptoresque latrocinantium pari [360 1Kb] judiciorum pena constringuntur [361 1Kb] nec expers facinoris estimandus est [362 1Kb] , qui licet ipse non fecerit, tamen [363 1Kb] facientis familiaritatem [364 1Kb] fedusque receperit. Et hec papa [365 1Kb] Gelasius. Ceterum hoc in [Col. 0295C] patre . . . . . juxta quod ait Gregorius in decretis [366 1Kb] cap. 299 illud erat [367 1Kb] praedicabile, quia erat in eo sollicitudo [368 1Kb] cauta, non remissa, correptio [369 1Kb] diligens, non severa, sed sic alterum [370 1Kb] condiebatur ex altero, ut et boni [371 1Kb] haberent amando quod facerent [372 1Kb] et pravi metuendo quod fugerent [373 1Kb] .

Misit etiam speciales epistolas quibusdam episcopis Galliae et Germaniae [(160) 1Kb] bulla sua signatas, ut ad erigendam aecclesiae dejectionem et eliminandam hereticam pravitatem reparandamque ministrorum [Col. 0296A] castitatem confortarentur manus dissolutae, et roborarentur genua debilia eorum. (Fol. 104.) Qui nimia usi levitate, et ex regis stoliditate et potestate tenebrarum rebellandi accepta occasione, praecepta sedis apostolicae parvipendere non timuerunt, et se non pastores ovium, sed mercennarios evidenti indicio probaverunt. Constantiensis hic, unus eorum, Otto dicebatur episcopus, quem hujusmodi ausu temerario corripuit praefati Romani pontificis auctoritas, mittens ei et archiepiscopo Mongontino litteras [(161) 1Kb] ; quas cum Otto parvipendisset, obstinatam ejus animositatem papa corripuit, secundo missis ad eum litteris in haec verba [(162) 1Kb] :

Â»Gregorius VII, servus servorum Dei, Ottoni Constantiensi episcopo salutem et apostolicam benedictionem. [Col. 0296B] Perlatum est ad nosÂ« etc. Vide epistolas Gregorii VII, Patrol. t. CXLVIII.

Verum quia ille non solum apostolicae sedi contraria ausus fuit praecipere, sed et praeceptis ejus repugnare nec adquiescere voluit, audiamus missam a papa Constantiensi clero et populo epistolam, in qua liquido continetur, quod qui apostolicae sedi inobediens extiterit, nulla ei fidelitas exibitio nec ex sacramentorum obligatione fiat:

Â»Gregorius episcopus, servus servorum Dei, clericis et laicis, majoribus et minoribus in Constantiensi episcopatu consistentibus, Christianam legem diligentibus, salutem et apostolicam benedictionem. Misimus fratri nostro, episcopo vestro Ottoni, etc.Â« Vide in Gregorio VII.

[Col. 0296C] Item Roberto Flandrensium comiti: Â»Gregorius episcopus, servus servorum Dei, R. Flandrensium comiti salutem et apostolicam benedictionem. Ex parte omnipotentis Dei et auctoritate beati Petri apostolorum principis te rogamus, etc.Â« Vide ibid

Item ad laicos pro exequendis superioribus statutis:

Â»Gregorius episcopus, servus servorum Dei, dilectis in Christo filiis, Berthaldo, Rodulpho, Welfon ducibus [(163) 1Kb] salutem et apostolicam benedictionem [Col. 0297A] Scimus quoniam prudentia vestra,Â« etc. Vide in Gregorio VII.

Item ad omnes clericos et laicos in regno Theuthonicorum constitutos de eadem re [(164) 1Kb] : Â»Gregorius episcopus, servus servorum Dei, omnibus clericis et laicis in regno Theuthonicorum constitutis, salutem et apostolicam benedictionem. (Fol. 106') Audivimus quod quidam episcoporum,Â« etc. Vide in Gregorio.

Quia ergo sunt quidam qui dicunt, inaudita haec domini papae praecepta, quatenus a secularibus potestatibus, ut ab officio cessent, vi coerceantur scismatici episcopi, et ut officium eorum non recipiatur: scrutemur gesta patrum, et videamus ad edificationem audientium, si quid simile invenitur in serie [Col. 0297B] scripturarum divinarum. Et certe nichil hic novi, non hec prima diaboli in sanctam aecclesiam temptatio, nec prima ejus haec est medicinalis defensio. Pelagius papa vir magnae in Christo et in aecclesia gloriae, vir magnae auctoritatis et gratiae, videamus quid dicat de Paulino Aquileiensi pseudoepiscopo a Mediolanensi contra morem canonicum ordinato. Ait itaque, scribens Johanni patricio: Â»Relegentes litteras excellentiae vestrae, de injuria quidem, quam vobis iniquorum hominum praesumptio ingessit, valde doluimus. Sed quia scimus occulto Dei judicio animam vestram, etsi per aliorum iniquitatem ac superbiam a contaminatione scismatis custoditam, egimus omnipotenti Deo gratias, qui etiam de malis [Col. 0297C] hominum actibus bona operari consuevit. Nec enim sine illius factum esse credimus, ut insensati et perversissimi homines ad hoc usque prosilirent, ut suam divisionem catholicam esse credentes aecclesiam, a sua vos pollutione prohiberent. Sic enim per misericordiam Dei etiam nescientibus illis factum est, ut a scismaticorum communione eruti, catholicae quam diligitis servari vos contigisset aecclesiae. Quamvis igitur vestra per illorum scelus utilitas facta sit, nolite tamen impunitam praesumptionem iniquorum hominum crassari permittere. Si enim hoc, quod in vestram gloriam praesumpserunt, non fuerit vindicta compressum, quid in minoribus valeant ambigi ultra non debet. Exercete igitur debitam in talibus auctoritatem, et ne eis amplius talia [Col. 0297D] committendi crescat spiritus, coercionibus reprimantur. Ad hoc siquidem Dei nutu in vos talia praesumpserunt, ut vobis talia corrigentibus, ab eorum scelere alios possitis Deo propiciante munire.Â« Et post aliqua: Â»Auferte tales ab illa provincia, utimini oblata vobis a Deo opprimendi perfidos occasione. Quod tunc plenius fieri poterit, si auctores scelerum ad clementissimum principem dirigantur, et maxime aecclesiae Aquileiensis invasor, qui et in scismate, et a scismatico maledictus, nec honorem episcopi potest optinere, nec meritum.Â«

Pelagius Valeriano: Â»Quod a vobis poposcimus, [Col. 0298A] et nunc iterum postulamus, ut Paulinum Aquileiensem pseudoepiscopum et illum Mediolanensem episcopum ad clementissimum principem sub digna custodia dirigatis: ut iste, qui episcopus esse nullo modo potest, quia contra omnem canonicam consuetudinem factus est, ultro alios non perdat; et ille, qui contra morem antiquum eum ordinare praesumpsit, debitae canonibus vindictae subjaceat.Â« Item Pelagius Johanni defensori: Â»Eleutherius frater et coepiscopus noster queritur, clericos suos sibi contra canones superbire, et id quod nobis jubentibus facta in scrinio cautione promisit, ut cotidianis diebus vigiliae in ejus celebrentur ecclesia, illis contempnentibus implere non posse. Et ideo experientia tua eos, quos tibi esse ostenderit contumaces, debita objurgatione [Col. 0298B] compesce, et modis omnibus vigilare compelle.Â« Item Augustinus super Johannem, omelia 11: Â»Siquidem vult Deus concitare potestates adversus scismaticos, adversus dissipatores aecclesiae, adversus exuflatores Christi, non mirentur, quia Deus concitat ut a Sara verberetur Agar. Mirantur quidam, cum moventur potestates christianae contra detestandos dissipatores ecclesiae. Si non moverentur, quomodo redderent Deo rationem de imperio suo? Intendat karitas vestra quid dicam, quia hoc pertinet ad principes seculi, ut temporibus suis pacatam velint matrem suam ecclesiam, unde spiritualiter nati sunt.Â« Et Paulo post: Â»Nabuchodonosor rex decrevit dicens: Quicunque dixerit blasphemiam [Col. 0298C] in Deum Sydrac, Misac et Abdenago, in interitu erit et domus ejus in dispersione. Ecce quomodo rex alienigena sevit, ne blasphemetur Deus Israel, qui potuit tres pueros de igne liberare. Et nolunt ut seviant reges christiani, quia Christus exufflatur, a quo non tres pueri, sed orbis terrarum cum ipsis regibus a gehennae ignibus liberantur? Quis igitur reprehendet post haec si comprimantur a seculi potestatibus scismatici, dissipatores ecclesiae, conculcatores regis divinae, praevaricatores constitutionis canonicae?Â«

(Fol. 107.) Horum igitur et ceterorum sanctorum decretorum Heinricus contemptor factus est, juvenis animi impetus et appetitus non refraenans sed stultorum malivolis consiliis nimium fidem dans; qui corrupti et abhominabiles facti in iniquitatibus [Col. 0298D] suis, inreprehensibiliter vivere detrectantes, reprehendi non ferebant. (Epist. ad Germ.) Mittebatur [(165) 1Kb] ei crebra domni papae legatio, tum litteris, tum etiam religiosis personis et utique fidelibus suis, quibus secrete vocabatur ad penitentiam de sceleribus suis, dictu quidem horrendis, et tamen pluribus notis et per loca plurima divulgatis, pro quibus non solum excommunicari, sed absque spe recuperationis omni deberet regni honore destitui, et ut excommunicatos, quorum consilio praeceps ferebatur ad scelera, a sua divideret participatione, ne communicando quibus non licet, in eorum transiret consortium, [Col. 0299A] quorum non abhorrebat communionis sacrilegium; [Cf. HOR. ep. I, 2, 69] sed servabat odorem esta quo recens erat imbuta. Qui quanti [374 1Kb] scripta aut verba per legatos missa, ejus declarant facta, cum non solum a perpetratis criminibus ad emendationem revocari non potuit, sed furore conscientiae mordacis arreptus, non prius destitit, donec omnes pene episcopos Italiae et Theuthonicarum partium, quotquot potuit, circa Christi fidem naufragare fecit, dum eos debitam beato Petro et apostolicae sedi obedientiam et honorem a domino Jesu concessum abnegare coegit. Quia vero justus diviti favere nescit, nec facit quidquam commendandi se causa, eum qui a vero devius superbiebat, potenter domnus papa redarguebat, sciens eam esse veritatis regulam, [Col. 0299B] non accipere personam potentis in judicio, ideoque quorum crimina agnoverat, libera in eorum increpatione ferebatur voce. At ille reprehendi a quoquam aut corrigi inique ferens, occasionesque ab amico recedendi querens, quia non potest esse participatio justitiae cum iniquitate, introitum ejusdem beatissimi papae Gregorii VII, culpare cepit, ut culpas symoniae, quae ab eodem in se puniri timebat, in illum reflecteret. Ausus est etiam de expulsione ipsius Romani pontificis, quem, ut ait Symmachus papa, suo Deus sine questione reservavit arbitrio, stipatus factiosorum officio tractare, et cui concessum est peccatorum vincula solvere, criminum compedes frangere, hunc peccator superbiens conatus est, proh pudor! a sede judiciaria propellere, ut posset [Col. 0299C] sibi consimilem de suis consentaneis in ejus loco subrogare. Sed non est consilium contra Deum (Prov. XXI, 30). Quem humana improbant judicia, Deus approbat; et quem Deus tuetur et approbat frustra impetunt humana molimina. Sic igitur rex, non rex dicendus quia tyrannus, a Romana recessit aecclesia, factus infelix membrum illius qui est rex super omnes filios superbiae. Impletum est sane in eo illud Jheremiae vaticinium, quo suscepta in se totius humanae conversationis specie per lamentum queritur dicens: Inebriavit me absinthio (Thren. III, 15). Ebrius enim quod patitur nescit. Qui vero absinthio inebriatur, et hoc quod sumpsit amarum est, et tamen non intelligit amaritudinem qua repletur. [Col. 0299D] (Fol. 107'.) Sic et hic dimissus voluptatibus suis et per eas spontaneis tribulationibus traditus, absinthio est ebrius, quia et amara pro mundi hujus amore tolerat, et eandem amaritudinem caecitate cupiditatis et superbiae quasi ebrietatis insensibilitate ignorat. Stulti facti sunt consiliarii ejus et ignobiles, quos ab eternae hereditatis consortio repellit servitus mentis. Nam sapientia hujus mundi stultitia est apud Deum. Ignobiles facti sunt, quia qui facit peccatum, servus est peccati (Joan. VIII, 34), semper in laqueis, semper in vinculis, numquam liber a compedibus, quia semper in criminibus. Qui quamvis iniquiorum opera exerceant, occupant tamen loca [Col. 0300A] justorum; et eorum se filios estimant, quorum per honoris concupiscentiam officia exterius administrant. Sed non sunt eorum filii quorum loca tenent, sed quorum opera exercent. Stulti itaque sunt quia veram sapientiam non intelligunt, ignobiles facti sunt quia nulla spiritus libertate renovantur. Hii positi ad superintendendum fidelibus premunt eos potius quam regant, quia sub nomine pastorum lucra de religione sectantur. Sub eorum ducatu Deus irridetur, fides est obprobrio, veritas in crimine, et tanto est quisque despectior quanto justior, tanto abhominabilis quanto laudandus. Qui cum in aecclesia esse videantur, longe ab ea fugiunt, non passibus gressuum, sed qualitatibus morum. Qui autem sint hii malorum incentores, qui regiae iniquitatis [Col. 0300B] fautores et complices, qui castitatis aecclesiasticae spurcissimi et temerarii corruptores, suis jam laboribus, tribulationibus, tortionibus et calamitatibus satis superque compertum habet mater aecclesia. Episcopi, inquam, si tamen episcopi dicendi sunt qui inreprehensibiliter vivere nolentes et reprehendi a suis primoribus refugientes, instituta canonica temerantes, et canonica invectione notari nolentes, ipsi etiam universorum matri ecclesiae et apostolicae sedi praejudicium fecerunt, procul dubio usque ad contemptum illius grassantes, qui discipulis suis et per eos sanctae ecclesiae rectoribus loquitur, dicens: Qui vos spernit, me spernit (Luc. X, 16); non recordantes decretorum Julii papae quibus statutum est, [Col. 0300C] ut vires non habeat quidquid apostolicae sedis auctoritati obviaret, quoniam eadem sedes testante veritatis voce primum primatum optinuit, quae prima non diceretur, si aliam super se haberet; quae etiam caput est omnium aecclesiarum, a qua omnes sumpsere originem. Primatum enim non synodalibus aut aliquibus commentatis meruit institutis, sed Domino largiente, qui ait: Tu es Petrus, et super hanc petram aedificabo ecclesiam meam.

Hec Julius de primatu sedis apostolicae loquitur, cui omnium episcoporum finitiva judicia et congregandarum synodorum dixit privilegia reservata. Verum novi dogmatistae judicia apostolica spernunt, scripturas sanctas abjiciunt, de corde suo profitentes et mercedem scelerum traditi desideriis cordium suorum [Col. 0300D] in suimet a Christo abjectione recipientes. Hi igitur, concilio Warmatiae habito (1076, Jan. 24), ubi omnis quam patimur calamitas exorta est, abjecerunt a se jugum disciplinae (Leg. II, p. 44), quum nullam adhuc in illos domnus papa anathematis destinasset sententiam, et sanctae obedientiae libellum repudii conscripserunt, praelationi sedis apostolicae superba et repentina temeritate abrenunciantes. (Fol. 108.) Primum hoc fermentum totam ecclesiae massam corrupit. Conventus hic inter nativitatem dominicam et sequentem quadragesimam habitus est, ita distantibus spaciis, ut quaecumque ibi gererentur Romam tempore synodi referri possent. Die [Col. 0301A] vero natalitio Andreae apostoli (Nov. 30), ante ipsam natalis Dei festivitatem apud Bavemberg Heinrico posito, tanta adhuc inter regnum et summum sacerdotium vigebat concordia, ut destitutio pontificis urbis ipsius, et substitutio alterius obedientiae domni papae deputaretur. Ille igitur, qui ante nativitatem dominicam tantae in ecclesia magnificentiae erat, ut ad nutum illius mutationes ordinum fierent, paucis post nativitatem diebus inconventus et inauditus proscriptus est, et quantum ad illos depositus. Ex die enim, qua tanti ab omnibus habitus est, nullam eorum legationem accepit, usque dum illa veniret qua dictum est: Descende, descende interdicimus tibi jus omne papatus (Legg. II, p. 47).

Audiat coelum et obstupescat, intelligat terra et [Col. 0301B] contremiscat. Legatur ex quo est religio christiana, id ab aliquo praesumptum; dicatur quibus canonibus, quibus regulis, qua lectione, quo documento id sit adtemptatum. Auditum sub coelo non legitur, omnino nec dicitur, quod possit aliquis papam deponere, et concessa sibi privare potestate. Romanus enim pontifex non modo deponi, sed nec aliquo potest dijudicari. Audiant tantae praesumptionis auctores complices et fautores, quid Symmachus papa de privilegio Romani pontificis senserit. Ait enim in decretis suis capite 2: Â»Aliorum hominum causas Deus voluit per homines terminare, sedis apostolicae pontificem suo sine questione reservavit arbitrio. Voluit beati Petri successores coelo tantum debere [Col. 0301C] innocentiam, et subtilissimae discussionis indagini inviolatam exibere conscientiam.Â« Et papa Gelasius: Â»Canones, inquit, sancti appellationes totius ecclesiae ad hujus sanctae sedis examen sanxere deferri, ipsam vero a nullo prorsus appellari debere, ac per hoc illam de tota aecclesia judicare, ipsam vero ad nullius commeare judicium, nec de ejus umquam praeceperunt judicio judicari, sententiamque ejus constituerunt non debere dissolvi, ejus potius sequenda mandarunt decreta.Â« Et Anastasio imperatori scribens ait capitulo 3: Â»Impeti possunt humanis praesumptionibus quae divino sunt judicio constituta, vinci autem non possunt. Atque utinam sic contranitentibus perniciosa non sit audacia, quemadmodum quod ab ipso sacrae religionis auctore [Col. 0301D] praefixum est non potest ulla virtute convelli. Desinant ergo queso te temporibus tuis quidam per occasionem perturbationis ecclesiasticae praecipitanter ambire, quae non licet, ne illa quae male appetunt, nullatenus apprehendant, et modum suum apud Deum hominesque non teneant.Â« Melchiades quoque papa in epistola Hispaniae episcopis directa de privilegio beato Petro et successoribus ejus vice Domini concesso sic ait post aliqua: Â»Hoc privilegium Dominus beato Petro clavigero suo concessit et sua vice solummodo commisit, quod ejus praerogativum cunctis successoribus suis hereditandum est atque tenendum futuris temporibus, quoniam et inter apostolos fuit quedam discretio potestatis. Et licet cunctorum par foret electio, beato tamen Petro [Col. 0302A] concessum est, ut aliis praemineret et eorum quae ad querelam venirent causas et interrogationes prudenter disponeret. Quod Dei ordinatione actum est, ne posteri eorum cuncta sibi vendicarent, sed ad unam beati Petri apostolorum principis sedem confluerent, ut inde suscipiant finem unde acceperunt inicium institutionum, ne quandoque a suo discreparent capite.Â« Adrianus quoque papa in decretis suis: Â»Presul summus a nemine judicabitur. Scriptum est enim: Non est discipulus super magistrum.Â« (Fol. 108'.) Audiant etiam novae hujus praesumptionis et praesumptuosae novitatis inventores et machinatores ex verbis ejusdem Simmachi papae quid mereantur, ut confundantur, et revereantur utinam ad penitentiam cap. 2: Â»Si quis presbiter diaconus aut clericus [Col. 0302B] papa incolume et eo inconsulto subscriptionem pro Romano pontificatu commodare aut pittatia promittere, aut sacramentum praebere temptaverit, aut aliquod certe suffragium polliceri, vel de hac causa privatis conventiculis factis deliberare atque decernere praesumpserit, loci sui dignitate et communione privetur, pari sententia dampnando eum, qui hoc vivo sicut dictum est pontifice, quolibet modo fuerit ambisse convictus, aut certe temptasse.Â« Quod vero aequitate Petri roborentur apostolica judicia, ait Innocentius papa: Â»Manet Petri privilegium, ubicumque ex ejus fertur aequitate judicium.Â« Gregorius quoque sic ait inter cetera in decreto suo cap. 10: Â»Nulli fas est vel posse vel velle transgredi praecepta apostolicae sedis, nec ejus dispositionis ministerium, [Col. 0302C] quod omnium sequi oportet caritatem. Sit ergo ruinae suae dolore prostratus, nec locum deinceps inter sacerdotes habeat, quisquis apostolicis voluerit contraire decretis, sed extorris a sancto ministerio fiat. Non de ejus judicio quisquam curam habeat quoniam jam dampnatus a sancta et apostolica aecclesia et auctoritate suaque inobedientia atque praesumptione a quoquam esse non dubitatur, quia majoris excommunicationis dejectione est exigendus cui sanctae ecclesiae commissa fuerat disciplina, qui non solum praelati sanctae ecclesiae jussionibus parere debuit, sed etiam alios ne praeterirent insinuare. Sit ergo alienus a divinis et pontificalibus officiis, qui noluit obtemperare praeceptis apostolicis.Â«

[Col. 0302D] Sylvester etiam papa de non judicanda prima sede sic ait cap. 6: Nemo judicabit primam sedem, justitiam temperari desiderantem. Neque enim ab augusto neque ab omni clero neque a regibus neque a populo judex judicabitur.

Bonefacius papa de potestate Romanae ecclesiae et de his qui erga eam superbiunt, sic ait scribens Eulalio Alexandriae episcopo: Â»Olim et ab initio tantam percepimus a beato Petro apostolorum principe fiduciam, ut habeamus auctoritatem universali aecclesiae auxiliante Domino subvenire, et quidquid nocivum est, auctoritate apostolica corrigere et emendare. Et quia non potest Domini nostri Jesu Christi praetermitti sententia dicentis: Tu es Petrus, et super [Col. 0303A] hanc petram edificabo aecclesiam meam, et haec quae dicta sunt rerum probantur effectibus, quia in sede apostolica extra maculam semper est servata religio catholica. De qua spe et fide separari minime cupientes, et patrum constituta sequentes, anathematizamus omnes qui contra sanctam Romanam et apostolicam ecclesiam superbiendo suas erigunt cervices, sequentes in omnibus apostolicam sedem et praedicantes omnia ejus instituta; et per omnia spero ut in una communione vobiscum, quam sedes apostolica praedicat, esse merear, in qua est integra et vera christianae religionis et perfecta soliditas. Promittens sequestratos a communione catholicae ecclesiae omnes non consentientes sedi apostolicae et eorum nomina inter sacra ministeria non esse recitanda. [Col. 0303B] Dampnans et antecessores et successores meos, et omnes qui sanctae Romanae et apostolicae ecclesiae privilegia cassare nituntur.Â«

Et quod Romana aecclesia a nemine sit appellanda, Gelasius scribens omnibus episcopis cap. 4 (fol. 109'): Â»Cuncta per mundum novit aecclesia, quod sacrosancta Romana aecclesia fas de omnibus habeat judicandi, neque cuiquam liceat de ejus judicare judicio. Siquidem ad illam pertinet de qualibet mundi parte judicare, ipsam autem nemo est appellare permissus. Sed nec illa praeterimus, quod apostolica sedes sine ulla synodo praecedente et solvendi quos synodus iniqua dampnaverat, et dampnandi quos oportuerit habet potestatem, et hoc nimirum pro suo principatu quem beatus Petrus apostolus Domini [Col. 0303C] voce et tenuit semper et tenebit.Â« Et Kalistus papa in decretis cap. 1: Quidquid sine discretione justitiae contra Romanae ecclesiae disciplinam actum fuerit, ratum habere ratio nulla permittit. Nicholaus quoque de contemptu sedis apostolicae universali synodo praesidens dixit: Â»Si quis dogmata, mandata, interdicta, sanctiones vel decreta pro catholica fide, pro ecclesiastica disciplina, pro correctione fidelium, pro emendatione sceleratorum vel interdictione imminentium vel futurorum malorum, a sedis apostolicae praesule salubriter promulgata contempserit, anathema. Si anathema est, qui contemnit decreta apostolica, quid meretur, qui in reverendam sanctis omnibus apostolici nominis majestatem manum inlicite [Col. 0303D] [375 1Kb] non timet extendere? Et ut tandem invincibili Dei gladio feriamus [376 1Kb] , audiant impugnatores [377 1Kb] veritatis, propugnatores perversitatis [378 1Kb] , ex verbis beati Petri [379 1Kb] apostoli cui praejudicium fecerunt quid mereantur. Si quis, ait, hunc, ad Clementem loquens, contristat, Christum qui ei cathedram docendi tradidit non recipit, et tamquam [380 1Kb] qui Christum non susceperit, nec Domini fratrem [381 1Kb] suscepisse judicabitur, et ideo nec ipse suscipietur in regno coelorum.Â« Qui supra [382 1Kb] de episcopis loquens: Qui, inquit, episcopos vexant, [Col. 0304A] aut ammovere vel dampnare nituntur, ipsum Dominum dampnare per prophetam videntur, et ideo usque ad satisfactionem dampnati sunt. Et post pauca: Qui, inquit, his resistit, Deo resistit, et qui eis injuriam vel contumeliam facit, Deo cujus legatione junguntur facit. Sufficiunt ista, an adhuc ad confutandam adversae partis ineptiam pluriora de scripturis [383 1Kb] querimus testimonia? Accedat et Jheronimus, dicat et ipse quid mereatur qui judicium sedis apostolicae reprehenderit. Audiant malivoli ut instruantur, justi et benivoli ut roborentur et in fide catholica confirmentur. Ait inter cetera scribens ad Damasum: Hec est fides, beatissime papa, quam in ecclesia catholica didicimus, quamque semper tenuimus, in qua si minus perite aut parum caute forte [Col. 0304B] aliquid positum est, emendari cupimus a te, qui Petri et fidem et sedem tenes. Si autem hec nostra confessio apostolatus tui judicio comprobatur, quicumque me culpare voluerit, se imperitum vel malivolum, vel etiam non catholico nomine hereticum comprobabit. Secundum hec ergo beatissimi Jheronimi dicta, que nullus fidelium ambigit veritate subnixa, quisquis judicia reprehendit apostolica, heretica notatur infamia. Augustinus quoque dum tractaret de his, qui sunt inter hereticos computandi, vel qui non, sic ait inter cetera: Â»Dicit Apostolus: Hereticum hominem post primam et secundam correptionem devita. sciens quia subversus est ejusmodi, et peccat in semetipso dampnatus (Tit. III, 10.) Sed qui sententiam suam quamvis falsam atque perversam nulla [Col. 0304C] pertinaci animositate defendunt praesertim quam non audatia suae praesumptionis perceperint, sed a seductis atque in errorem lapsis parentibus acceperunt, querunt autem cauta sollicitudine veritatem, corrigi parati cum invenerint, nequaquam sunt inter hereticos computandi.Â« Quibus in verbis aperte ostenditur, eos procul dubio inter hereticos computandos, qui sententiam suam falsam et perversam et errorem infami mente concretum, audatia praesumptionis adinventum, pertinaci animositate defendere moliuntur, veritatem respuentes, a gremio matris ecclesiae recedentes, unitatem scindentes, sanam doctrinam abjicientes, errorum spinis viscera materna scindentes, et praeter id, quod evangelizatum [Col. 0304D] est universali ecclesiae, quod tenet, quod docet, aliena docendo anathematis apostolici interminationem non verentur, quorum nisi resipiscant certus est interitus. Qui si dixerint obediendum potestati quoniam non est potestas nisi a Deo, et qui resistit potestati Dei ordinationi resistit, audiant quid idem Augustinus ad hec respondens dicat: Â»Quid inquit, resistit potestati, Dei ordinationi resistit; sed quid, si illud jubeat, quod non debes facere, hic sane contempne potestatem, timendo potestatem. (Fol. 109'.) Ipsos humanarum dignitatum gradus adverte. [Col. 0305A] Si aliquid jusserit procurator, nonne faciendum est? Tamen si contra proconsulem jubeat, non utique contempnis potestatem, sed eligis majori servire. Non hinc debet minor irasci si major praelata est. Rursum si aliquid proconsul jubeat, et aliud imperator, numquid dubitatur illo contempto illi esse serviendum? Ergo si aliud imperator, et aliud Deus, quid judicatis? Major potestas audienda est. Da veniam, tu carcerem, ille gehennam minatur. Hinc jam tibi assumenda est fides tua tanquam secutum, in quo possis omnia jacula inimici ignita extingere.Â«

Sed fortasse domini et utinam fratres nostri decreta apostolica et canonicas sanctiones aut non legerant, aut lecta vel audita surda aure praeterierant, [Col. 0305B] aut quod mage credendum est, et legerant et audierant, et lecta vel audita tenaci memoriae commendarant, sed domino suo imperatori fideles adjutores et cooperatores haberi volunt cui juraverunt, cui per manus et sacramenta hominium fecerunt. Attendant hii qui hujusmodi sunt, quid de sacramentis episcoporum dicat Cornelius papa. Cornelius episcopus Rufo episcopo: Sacramentum hactenus [384 1Kb] a summis sacerdotibus vel reliquis fidelibus [385 1Kb] recta fide minime cognovimus, sed [386 1Kb] sponte eos jurasse comperimus. Sacramentum [387 1Kb] igitur episcopis nescimus oblatum, nec a quoquam [388 1Kb] fieri debet. Pius quoque papa de [389 1Kb] multimodis juramentis loquens: Qui [390 1Kb] , ait, per capillum Dei vel caput juraverit [391 1Kb] , [Col. 0305C] vel alio modo blasphemia contra Deum confessus [392 1Kb] fuerit; si est ex aecclesiastico ordine [393 1Kb] , deponatur, si laicus, anathematizetur. Et si quis per creaturas juraverit [394 1Kb] , accerrime castigetur, et juxta id quod synodus dijudicaverit sustineat [395 1Kb] . Et Cornelius papa in eodem: Haec, ait, sunt [396 1Kb] sanctorum patrum instituta; quae si quis in vanum duxerit vel violare praesumpserit [397 1Kb] , hostis est animae suae, quia nemo contra prophetas, nemo [398 1Kb] contra apostolum, nemo contra evangelium facit [399 1Kb] aliquid absque periculo. Audiant igitur ministri et provisores aecclesiarum qui Romanae ecclesiae praejudicium fecerunt, quid Gelasius papa decernit de privilegio imperatorum et omnium sanctae Dei aecclesiae sacerdotum. Â»Si, inquit, imperator catholicus est, salva pace ipsius [Col. 0305D] dixerim, filius est, non praesul ecclesiae. Habet privilegia potestatis suae quae administrandis publicis rebus divinitus consequutus est, et ejus beneficiis non ingratus contra dispositionem coelestis ordinis nichil usurpet. Ad sacerdotes enim Deus voluit quae ecclesiae disponenda sunt pertinere, non ad seculi potestates, quas, si fideles sunt, ecclesiae suae et sacerdotibus esse voluit subjectas. Non sibi vindicet imperator alienum jus, et ministerium quod alteri deputatum est, ne contra eum abrupte tendat a quo [Col. 0306A] omnia constituta sunt, et contra illius beneficia pugnare videatur a quo propriam consequutus est potestatem. Non a legibus publicis, non a potestatibus seculi, sed a pontificibus et sacerdotibus omnipotens Deus christianae religionis clericos et sacerdotes voluit ordinari, et discuti et recipi de errore remeantes. Imperatores christiani subdere debent exequutiones suas ecclesiasticis praesulibus non praeferre. Hec, inquit Gelasius, de privilegio imperatorum et omnium ait sanctae Dei ecclesiae sacerdotum.Â«

Possemus et de sacramentis injustis minime observandis multam exemplorum copiam de scriptis patrum orthodoxorum Augustini, Jheronimi et ipsius Romanae eloquentiae fluvii, beati scilicet Ambrosii, [Col. 0306B] deflorare, quod non semper solvenda sunt promissa omnia, contra eos qui dicunt obediendum regibus, imperatoribus et dominis omnibus quibus juratum est, quidlibet faciat, quidlibet jubeat; et hoc ad patrocinium sui erroris assumunt, quod in Petri epistola positum est: Servi, subditi estote in omni timore dominis, non tantum bonis et modestis sed etiam discolis (I Petr. II, 18). Quibus breviter respondemus, quod et nos subjectionem conpetentem discolis non negamus, sed discola jubentibus non obedimus. (Fol. 110.) Quod vero dicitur in omni timore, illum intelligimus timorem de cujus possessore dicitur: Qui timet Deum, faciet bona (Eccli. XV, 1); et: Beatus qui timet Dominum, in [Col. 0306C] mandatis ejus cupit nimis (Psal. CXI, 1); et: Initium sapientiae timor Domini (Psal. X, 10). Et Paulus in epistola ad Titum: Admone, inquit, illos principibus et potestatibus subditos esse et obedire ad omne opus bonum (Tit. III, 1). Quem locum disserens beatus Jheronimus ita conclusit: Si bonum est quod praecipit imperator et praeses, jubentis obsequere voluntati. Si vero malum est et contra Deum sapit, responde illud de Actibus apostolorum: Â»Obedire oportet Deo magis quam hominibus (Act. V, 29);Â« et super epistolam ad Titum: Servi subditi sint dominis suis in omnibus quae non sunt contraria Deo, ut si dominus ea jubet quae non sunt adversa scripturis sanctis, subjiciatur domino servus; si autem contraria praecipit, magis obediat spiritus quam carnis [Col. 0306D] domino. Item in eadem pulchre imperans servis uti obediant dominis, addidit: tamquam Christo, ut scilicet non audiat servus ad naturalem dominum, si contraria praeceptis Domini voluerit imperare.

Hec igitur contra illos qui adversus Deum tumide insani desipiunt, qui clavigeri aetherei vicarium divinitus electum, ab omni christianitate susceptum, sanctitate conversationis perspicuum, diuturnitate temporis confirmatum, quia viciis suis concinnare non vident, dejicere, pro pudor! conati sunt, paucis [Col. 0307A] dicta sint. Quorum conatus nefarios et impia molimina ipsa destruit divinitas, quae regis Egypti significi dum virtute Dei patrata suis fallatiis moliuntur obscurare, dum in angelos lucis se transfigurant, dum speciem pietatis praetendunt et ejus virtutem abnegant, corrupti et aphominabiles facti in vanitatibus suis, sepulcrum patens est guttur eorum venenum aspidum sub labiis eorum (Rom. III, 13). Ad nichilum devenient tamquam aqua decurrens, quia ova aspidum ruperunt et telas araneae texuerunt (Isa. LIX, 5), quibus melius fuerat malignorum spirituum consilia non recipere aut intra cordium penetralia concepta abscondere, que figurantur per aspidum ova, quam pro hujus mundi concupiscentia temporalia quelibet operari, nec sibi nec aliis [Col. 0307B] profutura, quia nulla stabilitate fundata, quod exprimitur per aranearum telas. Verum quia sibi nimium creduli, et scripturarum auctoritatibus increduli, fecerunt quod non oportebat, evenit eis quod docebat. Nam sequitur: Qui comederit ab ovis eorum morietur, quia qui eorum consilia receperit, vitam in se animae extingit. Et quod conditum est erumpet in regulum, quia per suscepta et enutrita iniquitatis consilia in corpus antichristi adcrescit, qui per consilium malignitatis eorum corde tectum ad plenam iniquitatem enutritur, de quibus recte subjicitur: Caput aspidum suxerunt (Job XX, 16), quia videlicet latentes suggestiones inmundorum spirituum prava prius persuasione susceperunt, sed [Col. 0307C] occidit eos jam lingua viperae, quia capti leni subreptione daemonum, veneno violentae temptationis enecati sunt, et quid dicam enecati sunt? Jam sepulti, jam mole desperationis premuntur, jam pessimae consuetudinis et consuetae nequitiae eorum fetore fideles gravantur, quatridiani enim sunt (Joan. XI, 39). Jamnon tantum sorores, affines et parentes, sed et mater ecclesia quae eos parturivit et lacte fidei imbuens enutrivit, utinam non ad pabulum ignis aeterni, fetorem eorum sustinet. Sed potens est Christi dextera et hos suscitare, et fidem in eis firmam redintegrare, quae potest de lapidibus suscitare filios Abrahae. (Fol. 110'.) Quorum dampnationem quia mater aecclesia viscerum suorum torsiones et parricidales manus quondam filiorum non sustinens [Col. 0307D] gemit, videamus jam quid amicus sponsi egerit, quomodo ab eorum communione et societatis participatione filios prohibuerit, postremo qualiter nisi resipuerint gladio anathematis ultionem noxiis intentaverit. Ac primo quidem signiferi ipsius et incentoris malorum feriendam judicavit maliciam et sic in corpus malorum acuendam gladii limati et evaginati mucrone vindictam.

Heinricus igitur, cujus mentem torpor iniquitatis constrinxerat, causa dissensionis et seminarium malitiae et nequitiae, in Romana synodo pro suis iniquitatibus a beatissimo papa excommunicatus cum complicibus suis atque fautoribus et a regno est depositus (Febr. 22), ut sola vexatio intellectum daret auditui, et quorum oculos culpa clauserat, pena aperiret. [Col. 0308A] Nescit enim impietas mala quae fecit, nisi cum pro eisdem malis ceperit jam puniri. Omnes etiam, qui ei juraverant vel juraturi erant, a vinculo juramenti sunt absoluti licentia et auctoritate apostolicae libertatis. Hoc cur et qualiter actum sit ab apostolico, Agnes imperatrix, mater ipsius Heinrici, interrogata respondeat. Ita enim dicit scribens Altmanno Pataviensi episcopo:

Â»Agnes Dei gratia quidquid est, Altmanno Pataviensi episcopo salutem et carissimam dilectionem Me sospitem Deo adjuvante paternitati tuae innotescat, sed maximo afficior merore, quod maximum video aecclesiae imminere periculum, filio meo nimium verbis stultorum credulo. Ea quae modo gesta sunt in Romana synodo, quoniam ut tibi referrem mandasti, [Col. 0308B] referam. Legati filii mei regis venerunt in synodum, et coram omnibus dixerunt apostolico ex parte filii mei, ut surgeret et dimitteret sedem apostolicam, quam non canonice sed rapina adeptus esset. Qui statim a Romanis capti sunt. Similiter archiepiscopi, Moguntinus omnesque episcopi illius partis, miserunt per eosdem legatos litteras, se deinceps nullam obedientiam exibituros apostolico; hoc idem Langobardorum episcopi jure jurando decreverunt. Quare dominus papa omnes qui sponte consenserunt, officio et communione privavit, eisque qui coacti assensum praebuerunt, usque ad festivitatem sancti Petri inducias dedit; filium vero meum regem ob haec et quia excommunicatis communicat, et quia de sceleribus suis penitentiam agere recusat, regia dignitate [Col. 0308C] privavit et anathematis gladio percussit omnesque qui sibi juraverant juramento absolvit. Valete.Â«

(Fol. 111.) Ecce testimonium matris de praesumptione, rebellione et iniquitate filii, metus de periculo ecclesiae imminenti, confutatio et exprobratio illorum quorum factiosis haec sunt machinata et attemptata consiliis; quid ad haec dicta, quid responsuri, quid objecturi sunt catholicae partis adversarii? Ecce jam regem suum, quem super altitudinem nubium extollere, immo quem contra Dominum et Christum insurgere docuerunt, jam non regem sed tyrannum affectatae superbia potestatis susceperunt. Ut enim ait Ysidorus in libro Sententiarum, rex a recte agendo [Col. 0308D] vocatus est. Si pie, juste et misericorditer regit, merito rex appellatur. Si his caruerit non rex sed tyrannus est. Et ut idem scribit in libro Ethimologiarum: Antiqui omnes reges tyrannos vocabant; sed postea pie juste et misericorditer regendo regis sunt nomen adepti. Impie vero, injuste et crudeliter principantibus non regis sed tyrannicum aptatum est nomen. Rex igitur jure vocatur qui tam se ipsum quam et subjectos bene regere novit et regendo pacificare, qui cultum regiae dignitatis sanctae subjicit religioni, qui magis in timore servire Domino quam in tumore delectatur dominari populo, in quo lenitas iracundiam mitigat, potestatem benignitas ornat, qui subjectis salu [.....] diligendum quam met [.....] m tenet ut [Col. 0309A] misericordiam non relinquat, qui se prae omnibus ita sanctae ecclesiae catholicae filium meminit, ut ejus paci atque tranquillitati per universum mundum suum prodesse faciat principatum. Quomodo enim reges serviunt Domino in timore, nisi ea quae contra Domini jussa fuerint religiosa severitate prohibendo atque plectendo? Aliter enim juxta Augustinum servit quia homo est, aliter quia rex est. Quia homo est, servit vivendo fideliter: quia rex est, servit leges justa praecipientes et contraria prohibentes convenienti vigori sanciendo. Omnes enim res, ait Leo papa scribens Pulcheriae augustae cap. 10, aliter tutae esse non possunt, nisi quae ad divinam confessionem pertinent, et regia potestas, et sacerdotalis defendat auctoritas. Si igitur imperator aut cognoscit se [Col. 0309B] ovem esse gregis dominici; si inter sacra altaris cum veneratione se subjicit manibus sacerdotum; si beatae trinitatis cultum fide quidem sua sed sacerdos praedicatione servat; si non tam dominari se mundo, quam dominari sibi Christum gloriatur; si meminerit a quo factus est, et quo invitatur, quantum sibi praestitum sit, et quanti beneficii Deo debitor est; si misericors terrori mansuetudinem, si temperat spe minas; si sursum semper respicit; si Deo misericordiam generat; dico cum Johanne Crisosthomo Christo conregnat, immo in Christi regno quae sunt humana dispensat. Regale ergo est ministerium Dei populum gubernare et in justitia et equitate regere; defensorem esse ecclesiarum, tutorem pupillorum et viduarum, liberare pauperem a potente et inopem cui non [Col. 0309C] est adjutor; et cum beato Job molas iniqui conterere et dedentibus illius praedam auferre; patrem esse pauperum, oculum caecorum et pedem claudorum. Hec qui fecerit, auris audiens beatificabit eum, et in eo consolabitur cor viduae.

Invenit itaque tyrannus hic foveam dejectionis, dum se plus equo [i. e. aequo] sustulit in culmine pompaticae potestatis. Nam ut ait mitissimus doctor Gregorius: Apostatae angelo similis efficitur, dum homo homini esse similis dedignatur. Neque hoc dicentes impugnamus regiam potentiam, quae quidem ordine suo bona est, sed cauta regentis indiget vita. Bona est, si sciat quis sumere ex illa quod adjuvat, expugnare quod temptat. Semper autem est amica [Col. 0309D] potestati impatientia et ei male subjectae etiam imperat, quia quod ipsa sentit, potestas exequitur. Et utinam potestas ista ita perversa egisset, ut aliis non propinasset; utinam mors illi sua suffecisset, et non virulentis persuasionibus etiam aliorum vitam necasset. Ipsam tamen ejus perversitatem domnus papa studio rectae emulationis, non zelo furoris insectatus est. Sed juxta Jheremiam frustra conflavit conflator; maliciae enim impiorum non sunt consumptae (Jer. VI, 29). Ecce enim ignis excommunicationis apostolicae exterius conflans durae inustionis admovit penam, et tamen erroris non excoxit culpam. (Fol. 111'.) Adustus est igne anathematis, segregatus est a consortio christianae communionis, sed nisi redeat ad unitatem matris ecclesiae, a quo errore scismatis deviaverat, comburi potest, [Col. 0310A] mundari non potest; quia auro locus est in quo conflatur, a quo quisquis recesserit, etsi luceat, aurum tamen esse desiit, nec clarescit fulgore pulchritudinis, nisi redintegratus et incorporatus ecclesiae, hic prius arserit in officina caritatis, sed noluit Dominus opera impiorum, et idcirco inducit noctem et conterentur (Job XXXIV, 25). In nocte enim iniqui conteruntur, cum peccatorum praecedentium confusione dampnantur. Quod exponens beatus Gregorius: Â»Omne, ait, peccatum quod tamen cicius penitendo non tergitur, aut peccatum est et causa peccati, aut peccatum et pena peccati. Peccatum enim quod penitentia non diluit, ipso suo pondere mox ad aliud peccatum trahit. Unde fit ut non solum peccatum sit, sed et peccatum et causa peccati. Ex illo enim [Col. 0310B] vicio culpa subsequens oritur, ex quo mens caeca ducitur, ut pejus ex alia ligetur. Sed peccatum quod ex peccato oritur, non jam peccatum tantummodo, sed peccatum est et pena peccati, quia justo judicio omnipotens Deus cor peccantis obnubilat, ut praecedentis peccati merito etiam in aliis cadat. Quod videlicet agitur superius dispositione ordinata, inferius iniquitate confusa, ut culpa praecedens sit causa subsequentis, et rursum culpa subsequens sit pena praecedentis.Â« Quod totum in hoc iniquorum omnium capitis membro et complicibus ejus advertere possumus, qui quia cognoscentes Deum, peccatum superbiae intelligendo commiserunt, caecati sunt ne intelligant quod committunt; traditi in reprobum sensum, ut putent se posse divinae auctoritatis jura [Col. 0310C] convellere, traditas ab ipso Domino sanctiones destruere, inaudita a saeculis uti praesumptione, divinum illud quidquid est sacramentum prophanare subvertere et dejicere. In quibus profecto hoc agitur, ut culpis culpa feriatur, quatinus supplicia fiant peccantium, ipsa incrementa viciorum. Hinc de Domino per psalmistam dicitur: Immissiones per angelos malos, viam fecit semitae irae suae (Psal. LXXVII, 49). Corda enim eorum prioribus meritis adgravata, juste permissa sunt subsequentibus malignorum spirituum persuasionibus falli, quae dum digne in culpam trahuntur, reatus earum in pena cumulatur.

(Fol. 112.) Separato ergo Heinrico a communione [Col. 0310D] corporis ecclesiae et regia dignitate privato, quod semper catholica aecclesia tenuit. quod ab inicio ceptae christianitatis usque ad monstruosa haec tempora stabile et inconvulsum perstitit, scilicet non esse communicandum excommunicatis, a fautoribus et complicibus suis sibimet similibus violatum est, et impletum est quod in Danihelis volumine scriptum est, quia egressa iniquitas a senioribus et judicibus, qui videbantur regere populum (Dan. XIII, 5). Hii enim qui veritatis dicuntur praecones, quibus credita sunt eloquia Dei ad evangelizandum populo, inauditam contritionem aecclesiae adinvenerunt, communicando regi scelerato et pro sceleribus excommunicato, contra decreta sanctorum canonum et instituta patrum praecedentium, et non abstinendum [Col. 0311A] docendo, et tali se praecipitatione voragini eidem immergendo, non intelligentes quod qui a capite, id est a sede beati Petri, excommunicatis adhaerendo dissenserint, juxta sanctiones patrum orthodoxorum pari cum eis dampnatione teneantur adstricti, juxta illud Niceni concilii: Quod si quis de episcopis, presbiteris, diaconibus seu quilibet ex clero deprehensus fuerit excommunicatis communicare, etiam iste communione privetur, tamquam qui regulam confundit aecclesiae; Fabiani quoque cap. 1: Quod si quis cum excommunicato avertendo regulas scienter saltim in domo loquutus fuerit vel oraverit, ille communione privetur; non reverentes illud Augustini quia quisquis a catholica fuerit separatus aecclesia, quantum laudabiliter se vivere existimet, [Col. 0311B] hoc solo scelere quod a Christi veritate disjunctus est, non habet in se vitam, set ira Dei manet super eum.

Hec igitur est Heinrici quondam regis depositio, haec est ipsius tyranni fautorumque ejus excommunicatio. Et quia secundum dicta prophetica non erat virga Dei ad correctionem super illos (Job XXI, 9), dirigebatur in manu eorum dolus, sicut et de capite omnium scriptura testatur quia faciet et prosperabitur (Dan. VIII, 12). Qui quanto amplius malis adhaerebant, tanto minus intelligebant bona quae perdebant. Lux enim veritatis quo habita negligitur, eo permittit Deus ut nec amissa requiratur, et pravi quique tanto se inani laetitia extollunt, quanto magis [Col. 0311C] ad pejora convalescunt, quemadmodum scriptum est: Peccator cum venerit in profundum malorum, contempnet (Prov. XVIII, 3). Perversae enim mentis est gaudere in iniquitatibus quas flere debuerat. Nam bonae mentis est vulnus sentire peccati. Qui autem gaudent ad scelera, trahunt quos valent ad perditionem suam, et sub peccatis esse, vel culpis culpas addere, credunt se virtutum opulentia cumulare, de quibus bene per prophetam dicitur, quod esse sub sentibus delicias deputant (Job XXX, 7), quia inde perversam mentem ad gaudia sublevant, unde spinas peccatorum portant. Contempnentes [400 1Kb] enim Deum, minime hic sentiunt quantum sit mali quod agunt. Manere sub sentibus delicias deputant, quia et dura ex praesentis vitae amore tolerant, et tamen affectu [Col. 0311D] nimiae cupiditatis obligati, laborem ejusdem tolerantiae voluptatem putant.

Fautoribus igitur tyranni Heinrici ipsa ejus depositio et excommunicatio versa est in canticum, et domnus papa factus est illis in proverbium. Qui cum audirent excommunicatum regem, prae admiratione se ipsos non capiebant, inpossibile hoc esse proclamabant, a seculo inauditum pronunciabant. Audiamus ergo et nos ab eis illud tantum sacramentum, quod aut regem corrigi prohibeat, aut contumacem canonice notari non consentiat. Quid inverecunde servis Dei opponunt regni fastum? Quod utique si [Col. 0312A] justitia caruerit, a sanctis patribus etiam latrocinium est appellatum. Ait quippe beatus Augustinus in libro quarto De civitate Dei: Bonus si serviat, liber est; malus etiam si regnet, servus est. Et beatus Ambrosius: Misera, ait, servitus est servire peccatis, et servile est omne peccatum, libera est innocentia. Et beatus Augustinus in eodem libro post pauca: Remota, ait, justitia, quid sunt regna, nisi magna latrocinia? quia et latrocinia quid sunt nisi prava regna? (Fol. 112'.) Manus et ipsa hominum est, imperio principis regitur, pacto societatis astringitur, placiti lege praeda dividitur. Hoc malum si in tantum perditorum hominum accessibus crescat, ut et Ioca teneat, sedem constituat, civitates occupet, populos subjuget, evidentius regni nomen assumit. Quod etiam in manifesto [Col. 0312B] confert, non dempta cupiditas, sed addita inpunitas. Coercenda igitur quis neget latrocinia? Si remota justitia nichil aliud sunt regna nisi magna latrocinia, et manus ipsa latrocinantium videtur regi quasi imperio principis praesidentis ad scelera; ergo coercendus est latrocinantium princeps, coercenda ipsa latrocinia, ut accedente justitia disponantur regnorum jura et cessent latrocinia. Sed et numquid reges excepti sunt, quando ipse Rex regum de disciplina aecclesiastica agens ait principi apostolorum: Quodcumque ligaveris super terram erit ligatum et in coelis (Matth. XVI, 19), et reliqua. Vereantur ergo et reges ab his ligari in terris quorum sententiam Deus confirmat in coelis. Meminerint se esse [Col. 0312C] non supra aecclesiam sed intra aecclesiam, si tamen non ex eo quod reges dicuntur in gurgitem viciorum aut in tyrannidem effrenantur, sed ex eo quod christiani appellantur per vitae puritatem et regnantis mansuetudinem Christum imitantur; quem utique, sicut ait beatus Augustinus, non sequitur, qui non secundum veram fidem et catholicam disciplinam christianus vocatur. Si vero subsannantes nos contrariae partis adversarii requisierint quisnam episcoporum reges redarguerit, audiant quid papa Gelasius dicat in epistola quam scripsit Dardaniae episcopis: Â»Nathan, inquit, propheta palam publiceque in facie regi David et commissum denunciavit errorem, et ipsum commisisse non tacuit, et confessione correctum consequenter absolvit. Beatae [Col. 0312D] memoriae Ambrosius Mediolanensis ecclesiae sacerdos majorem Theodosium imperatorem a communione publice palamque suspendit, atque ad penitentiam redegit regiam potestatem. Beatae memoriae papa Leo imperatorem Theodosium juniorem Ephesinae synodi latrocinio libere coarguit excedentem. Sanctae memoriae papa Hylarius Anthemium imperatorem, cum Filotheus Macedonianus ejus familiaritate suffultus diversarum conciliabula sectarum in urbem vellet inducere, apud beatum Petrum apostolum palam ne id fieret clara voce constrinxit, in tantum ut non ea facienda cum interpositione [Col. 0313A] sacramenti idem promitteret imperator. Sanctae memoriae quoque Simplicius, et post eum sanctae memoriae papa Felix non solum Basiliscum tyrannum, sed etiam imperatorem Zenonem pro hisdem ipsis excessibus auctoritate libera sepius increpasse noscuntur, flectique potuisset, nisi Constantinopolitani praesulis accenderetur instinctis, qui particeps externae communionis effectus, necessario in quod inciderat jam fovebat, malens vi suae praevaricationis obsistere, quam curandus ad salubria remeare, sicut ipse rerum probavit eventus. (Fol. 113.) Sanctae quoque memoriae Innocentius papa Archadium imperatorem, quia consensit ut sanctus Johannes Crisostomus de aecclesia pelleretur, excommunicavit. (Fol. 112'.) Ecce nuper Onorico Wandalorum [Col. 0313B] regi vir magnus et egregius sacerdos Eugenius Carthaginensis episcopus multique cum eodem catholici sacerdotes constanter restitere sevienti, cunctaque extrema tolerantes, hodieque persequutoribus resistere non omittunt. (Fol. 113.) Nos quoque Odoacro barbaro heretico regnum Italiae tunc tenenti, cum aliqua non facienda praeciperet, Deo praestante nullatenus paruisse manifestum est.Â« Hec Gelasius. Reliquum est, ut et nos exempla querentibus testimonia rei et tempori congrua ex decretis canonicis et scripturis autenticis proferamus, et in domo Dei, si aurum argentum lapides praetiosos non possumus, saltem quia sic nobiscum bene agitur, vel pilos caprarum offeramus. Ut ergo [Col. 0313C] aliquanto superiora repetamus, beatae memoriae Fabianus papa Philippum imperatorem, primum omnium imperatorum christianum, cum voluisset in paschalibus festis communicare vivificis misteriis, inter penitentes stare praecepit, quoad culpas, quae de eo plurimae ferebantur, per penitentiae lamenta dilueret; quod et religiosissimus princeps gratanti animo suscepit. Cujus humilitas, ut jam alibi diximus, tanto mordacius tumorem regum nostrorum impetit, quanto religiosius ille disciplinam aecclesiasticam in tam rara recentique christianitate suscepit, quam hii in jam matura et dilatata nec audire consentiunt. Beatus Ambrosius maximum imperatorem a communione segregavit, admonens ut effusi sanguinis domini sui penitentiam ageret. Eugenium [Col. 0313D] quoque imperatorem quia de repetenda ara victoriae se sacrilegio miscuit, idem Ambrosius munera ejus sprevit et ab aecclesia eum et complices ejus abjecit. Sanctae memoriae quoque papa Gregorius III removit Romam, et Italiam, et omnia tam rei publicae quam aecclesiasticae jura in Hesperiis partibus ab obedientia Leonis imperatoris et imperii sub eo constituti. Johannes etiam, non papa aut episcopus sed monachus et presbiter Damascenus, doctor optimus, eundem Leonem cum Orientis episcopis anathemati subdidit. Beatae memoriae Zacharias papa Hildericum ultimum de stirpe Merovingorum regem a regno deposuit, et in monasterium detrudi jussit, et [Col. 0314A] Pippinum in honore regni sublimari constituit. Stephanus quoque Romanus pontifex, successor ejus, eumdem Pippinum in regno constituit, et omnes Francigenas a juramento fidelitatis absolvit. (Ann. Fuld. a. 834.) Ludovicus etiam Pius imperator in Elisatiam profectus, occurrentibus ei ibi filiis suis cum Gregorio IV Romano pontifice, judicio episcoporum arma deposuit, et ad penitentiam agendam aliquanto tempore privatus aut sicut in gestis Francorum legitur inclusus victitavit. (Ibid., a. 863, sqq.) Legat etiam in eodem volumine qui scire voluerit, quid a beato Nicholao papa adversus Lotharium regem et conplices fautoresque ejus actum sit pro Tietberga regina repudiata, et Waldrada adultera subintroducta. Sanctae memoriae quoque Germanus [Col. 0314B] Parisiorum episcopus Aribertum regem, quia uxore legitima derelicta duas sibi in matrimonium junxerat, excommunicavit; qui quia correctus non est, judicio Dei percussus mortuus est. Niceforus quoque patriarcha Constantinopolitanus, vir catholicus, considerata difficultate et incursione barbarorum intolerabili, Michaelem imperatorem, quia aliquoties congressus cum barbaris sine triumpho reversus fuerit et inglorius, deposuit, et una cum Procopia augusta natisque suis monastico induit indumento. (Fol. 113'.) Et ut innumerabilia praetermittamus testimonia, dicant qui reges ab aecclesiastica disciplina et per hoc a Deo volunt alienare, utrum in omni divinarum Scripturarum serie, in quibus diversarum [Col. 0314C] sectarum heretici leguntur dampnati fuisse, imperatores videantur excepti; verbi gratia, ut cum Arriani dampnantur, Constantius imperator, aut Walens, aut aliquis regum Arriano caeno sordentum excipiatur? Sed jam ipse domnus papa, qui menbra putrida et emortua praecidit ab unitate corporis, porrigat et obtendat contra obloquentes et subsannantes et maledicta jacientes clipeum defensionis. Ait itaque scribens fidelibus in Theutonicorum regno commorantibus et de excommunicatione regis dubitantibus:

Â»Gregorius [(166) 1Kb] episcopus, servus servorum Dei, omnibus episcopis, ducibus, comitibus ceterisque fidelibus in regno Theuthonicorum christianam fidem diligentibus salutem et apostolicam benedictionem. [Col. 0314D] Audivimus quosdam inter vos de excommunicatione quam in regem fecimus dubitare,Â« etc. (Vide inter epist. Gregorii VII, Patrologiae tom. CXLVIII).

Scripsit et aliam epistolam, intuitu discretionis, pietatis et misericordiae dulcedine plenam, pro reconciliatione quorumdam; ut si qui ad Deum reverti voluissent, haberent paratum prae oculis medicamentum reconciliationis, ne alicui egritudine praevento obesset, quod ad sedem apostolicam occurrere non posset; et ut nulla haberetur communionis societas cum excommunicatis:

Â»Gregorius episcopus, servus servorum Dei, [Col. 0315A] omnibus in Christo fratribus, episcopis, abbatibus, sacerdotibus, ducibus et principibus atque militibus, omnibusque christianam fidem et beati Petri honorem revera diligentibus in Romano imperio habitantibus, salutem et apostolicam benedictionem. Gratias agimus omnipotenti Deo,Â« etc. (Exstat Registri lib. IV, n. 1).

Hec igitur pro reconciliatione regis et aliorum ab ecclesia alienatorum pius pater dabat mandata fidelibus; cui tamtus [401 1Kb] inerat justitiae splendor, ut suam postponeret salutem, quo matri ecclesiae antiquam redderet libertatem. Non enim eum movebant salutis pericula pro justitia suscepta vel suscipienda. (Fol. 116). Ita enim animum suum informaverat, ut neque divitias, neque voluptates, neque [Col. 0315B] honores in maximis constitueret, neque in his studium suum omne contereret, quin potius illud decorum et honestum ita sibi proposuerat, ut quidquid ei accidisset quo frangi homines solent, quasi superior non sentiret. Sollicitus etiam erat, juxta beatum Ambrosium, ne quid temere aut incuriose ageret, ex quo probabilem non posset rationem reddere. Pretendebat animo ut bonus speculator, ut appetitus rationi lege naturae subditus, neque praecurreret rationem neque desereret; ne praecurrendo perturbaret eam atque excluderet, et deserendo destitueret. Verum Heinrici perturbata mens effuso appetitu, tamquam efferato impetu frenos rationis non suscipiebat, nec sentiebat aurigae moderamina, [Col. 0315C] ideoque flecti non poterat. Nec deerant qui missas papae epistolas ei referebant, sed quae facere despiciebat, etiam scire contempnebat, ex [402 1Kb] verbis tamen pietatis meditabatur venena iniquitatis, Arrogantis enim est proprium de suis malis bona estimare, de alienis bonis bona sentire. et bonae pondus actionis vertere in maculam criminis. Dum ergo ex condescensione et compassione caritatis meditaretur arma furoris, audiamus quomodo patris nostri virilis animus, astutia serpentis et columbina simplicitate praeditus, velut de specula mentis cogitatione provida obviaverit conatibus ejus iniquis. Ait itaque scribens fidelibus eisdem quibus et supra:

Â»Gregorius episcopus, servus servorum Dei, [Col. 0315D] eisdem omnibus salutem et apostolicam benedictionem. Postquam fraternitati vestrae epistolam direximus,Â« etc. (Vide inter epistolas Gregorii).

Non mireris eum regem nominari licet depositum, cum et mortui pristino nominentur vocabulo. Sic quoque sanctus Gregorius episcopum inrevocabiliter depositum usurpato nomine episcopi censebat nominari, cui tamen nichil depositae dignitatis restituere volebat. Quid etiam beatus papa ad legationem illam regis se minime regentis, pro qua etiam in Romana [Col. 0316A] est synodo depositus, responderit, quomodo tota Spiritum sanctum mente concipiens intonuerit subinferatur (fol. 116'):

Â»Gregorius episcopus, servus servorum Dei, omnibus qui cupiunt annumerari inter oves Christi, quas beato Petro commisit, salutem et apostolicam benedictionem. Audistis, fratres mei, novam et inauditam praesumptionemÂ« etc. (Exstat Registri lib. III, n. 6).

(Fol. 116'.) Anno ab inc. Dom. 1078, indictione 1, pontificatus ejus anno 5, mense Martio, Gregorius papa VII, Romanae synodo episcoporum centum praesidens, dixit post aliqua: Ordinationes illorum qui ab excommunicatis sunt ordinati, sanctorum [Col. 0316B] Patrum sequentes vestigia, etc. (Vide in Gregorio VII, Acta synodi Romanae I.

(Fol. 116'.) (Acta concil. 1079.) Anno ab incarnatione Domini 1078, mense Februario, indictione 2, pontificatus domni papae Gregorii VII, anno 6, convocatum est concilium ex diversis partibus orbis et omnibus in ecclesia Salvatoris Romae congregatis, habitus est sermo de corpore et sanguine Domini [(167) 1Kb] . Maxima siquidem pars panem et vinum per sacrae orationis verba et sacerdotis consecrationem Spiritu sancto invisibiliter operante converti substantialiter in corpus dominicum quod in cruce pependit, et in sanguinem qui de ejus latere fluxit, asserebat: quidam vero caecitate nimia perculsi, figuram tantum astruebant. Verum ubi res cepit [Col. 0316C] agi, priusquam tertia die ventum foret in synodum, defecit contra veritatem niti pars altera. Denique Berengarius, hujus erroris magister, post longo tempore dogmatizatam impietatem errasse se coram concilio confessus, veniam postulatam ex apostolica clementia meruit, juravitque sic: Â»Ego Berengarius corde credo et ore confiteor, panem et vinum, quae in altari ponuntur, per mysterium sacrae orationis et verba nostri Redemptoris substantialiter converti in veram et propriam ac vivificatricem carnem et sanguinem domini nostri Jesu Christi, et post consecrationem esse verum corpus Christi, quod natum est de Virgine, et pro salute mundi oblatum in cruce pependit, et quod sedet ad [Col. 0316D] dexteram Patris; et verum sanguinem Christi qui de ejus latere fusus est, non tantum per signum et virtutem sacramenti, sed in proprietate naturae et unitate substantiae, sicut in hoc brevi continetur, et ego legi, et vos intelligitis, sic credo: nec contra hanc fidem ulterius docebo. Sic me Deus adjuvet, et haec sacrosancta evangelia.Â« Tunc domnus papa praecepit Berengario auctoritate apostolica, ut de corpore et sanguine Domini numquam ulterius cum aliquo disputare vel docere praesumeret, excepta [Col. 0317A] causa reducendi ad fidem eos, qui per ejus doctrinam ab ea recesserant.

(Fol. 117.) Hoc anno obiit Grimoldus abbas sancti Vitoni, dum a Roma regrederetur, et sepultus est Mantuae in aecclesia sancti Andreae apostoli 14 Kalendas Julii, cum jam ipsam ecclesiam tertio anno regeret domnus Rodulfus abbas, ipso Grimoldo de praelatione abbatiae excusato. Erat enim simplicis naturae.

Hoc etiam anno, qui erat ab incarnatione Domini 1078, regimen praelationis apud Casam Dei Siguinus quondam Lugdunensis canonicus, natalibus clarus, morum probitate coruscus, nunc felici beatus excessu [403 1Kb] . Sub quo ordinatus est abbas Fraxinensis [Col. 0317B] [(168) 1Kb] ecclesiae Pontius a domino papa Gregorio, qui post aliquot annos infestatione Heinrici dicti regis abbaciam dimisit, quesita a domno Anselmo Lucensi episcopo licentia, et optenta per haec verba: Â»P. dilectissimo in Christo confratri, A. omnium episcoporum minimus, salutem in Christo. Tanto diligentiores nos et sollicitiores vos erga salutem animae tuae esse convenit, quanto magis de nostra caritate fraternitas tua confidit; ne, quod absit, nostra negligentia sanctum desiderii tui fervorem extinguat, et sanguinem tuum in districto suo judicio omnipotens Dominus de manu mea requirat. Credidi domni abbatis et sanctae congregationis Casae Dei, necnon venerabilis patris nostri H. Lugdunensis archiepiscopi obedientiam, cum benedictione [Col. 0317C] apostolica beatissimi patris nostri G. omnibus iniquitatibus majorem esse, et non solum ad detergendam omnem maculam iniquarum cogitationum, verum etiam ad promerendam requiem aeternam posse sufficere, nisi tu non credendo indignum efficeres, et gratiam Dei in vacuum reciperes. Omne enim quod non est ex fide, peccatum est, ita ut in his etiam qui tradere videntur corpora sua propter Deum ad supplicia, mors operetur, non vita, vim ex sua diffidentia quodammodo omnipotenti Deo difficultatem perficiendi ingerat, qui omnes salvos fieri desiderat, sicut ipse in Evangelio dicit: Â»Calicem meum bibetis, sedere autem ad dexteram meam vel ad sinistram, non est meum dare vobis.Â« Tibi itaque obedienti, tibi firmiter credenti, tibi omnem [Col. 0317D] spem tuam in virtute sanctae ecclesiae collocanti promissa est venia, tibi vero aliud agenti, aliud simulanti, nulla relinquitur fiducia, si corpus tuum tradideris ita ut ardeat. Scis quia multoties in fide mea te suscepi, hac tamen condicione, ut curam regiminis tibi injunctam cum omni sollicitudine exiberes, nec ulterius animae tuae, sicut tu male credebas, custodiam commissi tibi gregis necessitatibus praeponeres; non quae tua sunt, sed quae aliorum attenderes. Sed ut video, nulla ratione a [Col. 0318A] sui propositi tramite animus tuus revocari potest. Propterea metuens ne in pejus proficiant ea etiam quae bona videntur, melius nobis visum est ut cursum suum peragat bonae intentionis tuae fluvius, quam contra impetum currens perpetua ariditate dampnetur. Tolerabilius est enim ut tu solus pereas, quam tecum pariter sicut hactenus omnes tibi commissos in discrimen adducas. Sed tamen confidimus, quia tribuet tibi Dominus secundum cor tuum, quem non invenit idoneum ad regimen aliorum secundum cor suum. Si itaque alia via plus tibi placet, nostra licentia depone sarcinam, quam imposuit tibi sola sine caritate necessitas, et sanctis orationibus tuis adjuva me in alia navi laborantem. Saluto per te domnum Lugdunensem archiepiscopum, [Col. 0318B] si tamen rationabilis necessitas a totius orbis internecione excusat. Si enim aut timore, aut negligentia, aut quietis noxiae amore matrem suam visitare, et liberare de manu mortis distulit, reus erit judicio, nisi sine mora venire et in omnibus auxiliari studuerit.Â«

(Fol. 117'.) Destinavit autem praefatus papa ad visitandos et corroborandos christianae fidei propugnatores ad regnum Teuthonicorum descendere, quod et ab illis missis ad meum nunciis, quesitum erat, ut in sua praesentia magis magisque manifestaretur justitiae regula, scribens ad omnes beati Petri fideles in haec verba:

Â»Gregorius [(169) 1Kb] episcopus, servus servorum [Col. 0318C] Dei, omnibus archiepiscopis, episcopis, abbatibus, ducibus, marchionibus, comitibus omnibusque christianam et beati Petri fidem et doctrinam defendentibus et observantibus, in omni regno Theuthonicorum habitantibus, salutem et per beatorum Petri et Pauli benedictionem omnium peccatorum absolutionem. Ego qualiscumque sacerdos apostolorum principis,Â« etc.

(1076.) Plures itaque illorum, quos in apostolici depositione desipuisse diximus, cognito peccato inobedientiae, penitentia ducti, ad Deum post errata reversi sunt, levantes ad Deum faciem cordis, a quo recesserant consentiendo iniquitati. Replebatur os eorum increpationibus, et dum contra se subtile judicantis Dei examen contemplabantur, culpas suas [Col. 0318D] lamentis insequebantur, seque penitendo increpabant quales fuerant, amara se penitentiae invectione persequentes. Penitentis enim est proprium tunc culpas plangere, cum quid egerit coeperit pensare, et tunc subtilius pensare, cum sollicitius ceperit plangere. Hii ergo absolutione quaesita et obtenta, consilium dederunt regi, ut sicut ipsi erant absoluti, ita et ipse studeret absolvi vinculis anathematis; adjicientes, quia si annus clauderetur antequam absolveretur, omni eorum servitio privaretur, et [Col. 0319A] amplius pro rege non haberetur, quia in ejus communione vel servitio certi erant de imminenti animae periculo. Sed qui foeditatem suae infirmitatis considerare negligebat, sed per elationis fastum potentiae suae gloriam attendebat, unde sibi gloriosior videbatur, inde descendebat, et unde se gloriosum judicabat, inde in ima deterius corruebat. Ut enim ait idem ipse Heinricus in epistola Romanis directa, ubi cum omnia falsitatis et mendacii plena sint, in hoc uno veritati licet nolens favit, sub specie timoris divini, non in veritate catholicae pacis consiliis illorum adquiescere se finxit. (Fol. 118.) Verum nos, quibus Christus fides, Christus refugium, Christus est solatium, nenias ejus diabolico ab ore ructatas, iniquitatis calamo dictatas, confusionis atramento [Col. 0319B] signatas, a memoria bonorum omnium repellentes, quid egerit, quomodo absolutionem, quantum ad exterioris hominis habitudinem, optinuerit, cum sacra scriptura testetur, quia qui ficte Deum querunt, numquam invenire merentur, ex verbis patris nostri sepe fari audiamus.

Â»Gregorius episcopus, servus servorum Dei, omnibus archiepiscopis, episcopis ducibus, comitibus ceterisque princibus regni Theuthonicorum Christianam fidem defendentibus, salutem et apostolicam benedictionem. Quoniam pro amore justitiae,Â« etc. Vide inter epistolas Gregorii VII, Patrolog., t. CXLVIII.

Quod sacramentum quam parum rex attenderit, haec epistola notat:

[Col. 0319C] Â»Gregorius episcopus, servus servorum Dei, dilectissimis in Christo fratribus et filiis, archiepiscopis, episcopis, ducibus, comitibus, caeterisque principibus, cum omni populo regni Teutonicorum Christianam fidem et religionem defendentibus, salutem et apostolicam benedictionem.

Â»Sicut in prioribus litteris et legatorum verbis vobis significavimus,Â« etc. Vide, ibid., n. 33.

Qui autem fuerint hii domni papae legati [(170) 1Kb] , ex verbis regis accepimus, Paduanus scilicet et Albanus episcopi [(171) 1Kb] , a quibus etiam in Wizeburge synodus est habita. Regi itaque praefato Heinrico, ut in verbis domni papae colligere possumus, sola est communionis gratia reddita [(172) 1Kb] , non tamen regno restitutus, nec fidelitas omnium qui ei vel [Col. 0319D] juraverant vel juraturi erant, ut sibi servaretur praeceptum est. (Act. conc.) Quod ideo retentum est, ut inter eum et principes ultramontanos, qui ei causa jussionis apostolicae restiterant, justitia fieret vel pax componeretur, sicut ipse juramento per duos episcopos promiserat. (Fol. 119'.) Verum praedicti episcopi et principes ultramontani audientes illum non servare quod promiserat, quasi de eo [Col. 0320A] desperati, absque domni papae consilio elegerunt sibi Rodulfum ducem in regem.

Rodulfus igitur festinanter misso nuncio, indicavit se quidem coactum regni gubernacula suscepisse, tamen se paratum domno papae in omnibus obedire. Et eumdem semper promittens sermonem, adjecit etiam, filio suo dato obside itemque fidelis sui ducis Bertaldi filio, quod promittebat sacramento firmare. Interea etiam Heinricus precabatur eum, ut contra Rodulfum eum adjuvaret. Cui domnus papa respondit se libenter facturum, audita utriusque partis ratione, ut sciret cui justitia magis faveret. Quam responsionem contempsit inani elatus rumore, putans eum suis se viribus posse devincere. Mens enim ejus quo procellosis actuum motibus [Col. 0320B] concitabatur, eo ab internae sapientiae quiete atque stabilitate disjungebatur. Quia enim maliciam tegebat in corde, ore autem blandimenta exibebat, quia cogitationes suas duplicitate obnubilabat, quia puritatis verba quasi fatuitatem judicabat, et vias simplices innocentiae declinabat, idcirco sapientiae tranquillitate perfrui nequaquam poterat.

Igitur domnus papa quod coeperat ut perficeret omnimodis intendebat, querens ducatum qualiter ad Theuthonicorum regnum transiret, et eo magis anxiabatur, quo magis regni status turbabatur. Et quoniam fideles illo legatos destinaverat qui votorum ejus non segnes exequutores essent, misit eis speciales pro hoc negocio litteras, scribens eis ab [Col. 0320C] Italia:

Â»Gregorius episcopus, servus servorum Dei, Bernardo sanctae Romanae ecclesiae diacono et Bernardo Massiliensi abbati, salutem et apostolicam benedictionem. Fraternitati vestrae notum esse non ambigimus,Â« etc. [(173) 1Kb] .

Item ad reliquos fideles.

Â»Gregorius episcopus, servus servorum Dei, archiepiscopis, episcopis, ducibus, comitibus et universis Christi fidelibus in regno Theuthonicorum consistentibus, salutem et apostolicam benedictionem. Notum vobis fieri volumus, fratres karissimi,Â« etc. [(174) 1Kb] .

Interea Heinricus, quia affectatis iniquitatibus ejus subsequens favebat effectus, bella, cedes, homicidia per se suosque perpetrare non desistebat, aecclesiarum destructionem et ovilis dominici perturbationem [Col. 0320D] siciens, pastores ab aecclesia abigebat, lupos ad ovilia subintroducens; et prosperitate sua decipiebatur, quia dirigebatur in manu ejus dolus. Quia enim vitae viam deserens in peccatorum se tenebras dejecerat, voragine iniquitatis demersus, et mole pravae consuetudinis obrutus, reprobo sensui est traditus, ut nesciret pensare mala quae faciebat, qui utinam vitae itinera quae noluit per innocentiam [Col. 0321A] teneret saltim per poenitentiam. (Act. conc.) Hic itaque contra Rodulfum tertio congressus, postquam persensit se quod speraverat non posse peragere, duos episcopos de consentaneis suis, Virdunensem et Obseburgensem [404 1Kb] Romam misit (1078), et domnum papam in synodo ut ei justitiam faceret per eos rogavit; quod et nuncii Rodulfi, qui praesentes aderant, fieri laudaverunt. (Fol. 121.) Statutum est itaque in eadem synodo, in partibus ultramontanis fieri colloquium, sicut ex verbis domni papae plenius quilibet potest advertere:

Â»Gregorius episcopus, servus servorum Dei, archiepiscopis, ducibus, principibus, marchionibus, omnibusque majoribus atque minoribus in Theuthonico regno constitutis, exceptis his qui canonica [Col. 0321B] excommunicatione tenentur, salutem et apostolicam benedictionem. Notum vobis fieri volumus, fratres karissimi,Â« etc. [(175) 1Kb] .

(Fol. 121'.) Misit etiam pro hoc negocio speciales litteras Trevirensi archiepiscopo, quas hic etiam subnectere non pigebit: Â»Gregorius episcopus, servus servorum Dei, Udoni Trevirensi episcopo salutem et apostolicam benedictionem. Quanta nobis sollicitudo,Â« etc. [(176) 1Kb] .

Udo igitur Treviorum archiepiscopus non multo post beato fine quievit, et si negotium apostolicae legationis intermissum est. Quamobrem domnus papa pro hoc eodem negotio exequendo alios legatos mittere statuit, scribens fidelibus omnibus in hec verba [(177) 1Kb] :

[Col. 0321C] (1079, Febr.) Â»Gregorius episcopus, servus servorum Dei, omnibus archiepiscopis, episcopis, in Theutonico [405 1Kb] regno commorantibus [406 1Kb] , si obedire voluerint, salutem et apostolicam benedictionem. Quoniam ex lite et dissensione,Â« etc.

Secundum ergo fidem dictorum missi sunt legati a latere sedis apostolicae, de quibus cum aliqua sinistra referrentur, domnus papa has eis misit litteras [(178) 1Kb] ab urbe Roma:

Â»Gregorius episcopus, servus servorum Dei, dilectis in Christo fratribus et coepiscopis, Petro Albanensi et Odelrico Pataviensi, salutem et apostolicam benedictionem. Sunt multi, quibus tamen non credimus,Â« etc

His acceptis litteris. quia corrupti muneribus a [Col. 0321D] sententia et proposito gravitatis apostolicae deviaverunt, aliud quam quod eis impositum fuerat agentes, Heinricum videlicet in regnum reformantes et Rodulfum pervasorem et invasorem regni. ab aecclesia [Col. 0322A] publice precidentes, quod omnino veritati adversabatur, episcopos quoque simoniacos confirmantes, qui manifeste Heinricianis communicabant: cum fideles rei veritate minus inspecta a sede hoc apostolica ita processisse crederent et dubitarent, et sermo titubationis illorum ad aures patris nostri venisset, litteras eis misit, in quibus et quod male actum fuerat reprehendit, quodque se ignorante factum esset edocuit, et ut in fide recta inconcussa spe perseverarent, evidenter ammonuit, scribens eis in haec verba:

Â»Gregorius episcopus, servus servorum Dei, omnibus fidelibus sancti Petri in Theuthonico regno commorantibus salutem et apostolicam benedictionem. Pervenit ad nos quod quidam ex vobis de nobis [Col. 0322B] dubitant, tamquam in instanti modo necessitate usus sim seculari levitate,Â« etc. [(179) 1Kb] .

Colloquium itaque illud qualiter vel a quibus personis fuerit impeditum, in verbis praecellentissimi patris nostri constat apertum. Quia enim Heinricus abjecto jugo obedientiae, ipsum colloquium impediendo, excommunicationem intentatam non est veritus incurrere, pro his, inquam, et aliis innumerabilibus malis, homicidiis, perjuriis, adulteriis, fornicationibus, symonia, aecclesiarum quoque destructione non minima, in Romana synodo anathematizatus est et dampnatus, et a regno inrecuperabiliter depositus (1080, Mart. 7). Quam ejus dampnationem hic subnectere dignum judicavimus:

(Fol. 123'.) Â»Beate Petre princeps apostolorum, et [Col. 0322C] tu, beate Paule doctor gentium, dignamini, queso, aures vestras ad me inclinare, meque clementer exaudire. Quia veritatis estis apostoli et amatores, adjuvate ut veritatem dicam vobis, omni remota falsitate, quam omnino detestamini; ut fratres mei mihi melius adquiescant, et sciant et intelligant, quia ex vestra fiducia post Deum et matrem ejus semper Virginem Mariam pravis et iniquis resisto, vestris autem fidelibus auxilium praesto. Vos autem scitis, quia non libenter ad sacrum ordinem accessi, et invitus ultra montes cum domino meo papa Gregorio abii, sed magis invitus cum domino meo papa Leone ad vestram specialem aecclesiam redii, in qua utcumque vobis deservivi. Deinde valde invitus cum [Col. 0322D] multo dolore et gemitu et planctu in throno vestro valde indignus sum collocatus. Hec ideo dico, quia non ego vos, sed vos elegistis me, et gravissimum pondus ecclesiae vestrae super me posuistis; et quia super montem excelsum me jussistis ascendere, et [Col. 0323A] clamare et annunciare populo Dei scelera eorum, et filiis ecclesiae peccata eorum, menbra diaboli contra me coeperunt insurgere, et usque ad sanguinem praesumpserunt in me manus injicere. Astiterunt reges terrae et principes seculares et aecclesiastici, aulici etiam et vulgares convenerunt in unum adversus Dominum, et adversus vos christos ejus dicentes: Â»Disrumpamus vincula eorum, et projiciamus a nobis jugum ipsorum.Â« Et ut me omnino morte vel exilio confunderent, multis modis in me conati sunt insurgere. Inter quos specialiter Heinricus quem dicunt regem, Heinrici imperatoris filius, contra vestram calcaneum erexit aecclesiam, facta cum multis episcopis ultramontanis et Italicis conspiratione, adnitens me dejiciendo eam sibi subjugare. [Col. 0323B] Cujus superbiae vestra restitit auctoritas, eumque vestra destruxit potestas. Qui confusus et humiliatus, ad me in Langobardiam venit, absolutionem ab excommunicatione quesivit. Quem ego videns humiliatum, multis ab eo promissionibus acceptis de vitae suae melioratione, solam ei communionem reddidi; non tamen eum in regno, a quo in Romana synodo deposueram, restauravi; nec fidelitatem omnium qui ei juraverunt vel juraturi erant, a quo omnes in eadem synodo absolvi, ut sibi servaretur praecepi. Et ideo hec detinui, ut inter eum et principes ultramontanos, qui ei causa et jussionis ecclesiae vestrae restiterant, justitiam facerem [407 1Kb] , vel pacem componerem, sicut et ipse Heinricus juramento [Col. 0323C] per duos episcopos mihi promisit. Predicti autem episcopi et principes ultramontani, audientes illum non servare quod promiserat, quasi desperati de eo, vobis testibus, elegerunt sibi Rodulfum ducem in regem. Qui rex Rodulfus festinanter ad me misso nuncio, indicavit se coactum regni gubernacula suscepisse, tamen se paratum mihi modis omnibus obedire. Et ex eo tempore eumdem mihi semper misit sermonem; adjiciens etiam, filio suo dato obside et fidelis sui ducis Bertaldi, quod promittebat sacramento firmare. Interea Heinricus cepit me precari, ut illum contra praedictum Rodulfum adjuvarem. Cui respondi, me libenter facere, audita utriusque partis ratione, ut scirem cui justitia magis faveret. Ille vero putans eum suis viribus posse devincere, [Col. 0323D] meam contempsit responsionem. (Fol. 124.) Postquam autem persensit se non posse sicut speravit agere, duo episcopi ex consentaneis suis, Virdunensis scilicet Teodericus, et Obseburgensis, Romam venerunt, et in synodo ex parte Heinrici me ut ei justitiam facerem rogaverunt, quod et nuncii Rodulfi fieri laudaverunt. Tamdem aspirante Deo, sicut credo, statui in eadem synodo, in partibus ultramontanis fieri colloquium, ut illic aut pax [Col. 0324A] statueretur, aut cui justitia faveret amplius cognosceretur [408 1Kb] . Et quia putabam quod injustior pars colloquium nollet fieri ubi justitia locum suum servaret, excommunicavi et anathemate obligavi omnes personas sive regis, sive ducis, sive episcopi, aut alicujus hominis, qui colloquium aliquo ingenio impediret ne fieret. Predictus autem Heinricus cum suis fautoribus non timens periculum inobedientiae, quod est scelus idolatriae, colloquium impediendo excommunicationem incurrit, et se ipsum anathematis vinculo obligavit; magnamque multitudinem christianorum morti tradi, et aecclesias fecit dissipari, et pene totum Theuthonicorum regnum desolationi dedit. Quapropter confidens de judicio et misericordia Dei, ejusque piissimae matris semper [Col. 0324B] Virginis Mariae, vestra fultus auctoritate sepe nominatum Heinricum, quem dicunt regem, omnesque fautores ejus, excommunicationi subjicio, et iterum regnum Theuthonicorum et Italiae ex omnipotentis Dei parte et vestra interdicens ei, omnem potestatem et dignitatem regiam illi tollo, et ut nullus christianus ei sicut regi obediat interdico [409 1Kb] . Ipse autem Heinricus cum suis fautoribus in omni congressione belli nullas vires, nullamque in vita sua victoriam optineat. Ut autem Rodulfus regnum Theuthonicorum regat et defendat, quem Theuthonici elegerunt sibi in regem, ad vestram fidelitatem ex parte vestra dono, largior et concedo, omnibusque sibi fideliter adherentibus absolutionem omnium [Col. 0324C] peccatorum vestramque benedictionem in hac vita et in futura, vestra fretus fiducia, largior. Sicut enim Heinricus pro sua superbia et inobedientia et falsitate a regni dignitate juste abjicitur, ita Rodulfus [410 1Kb] pro sua humilitate, obedientia et veritate, potestas et dignitas regni conceditur. Agite nunc, queso, patres et principes sanctissimi, ut omnis mundus intelligat et cognoscat, quia si potestis in coelo ligare et solvere, potestis in terra regna, imperia, principatus, ducatus, marchias, comitatus, et omnium hominum possessiones pro meritis tollere et concedere. Vos patriarchatus, archiepiscopatus, primatus, episcopatus frequenter tulistis pravis et indignis, et religiosis viris dedistis. Si enim spiritualia judicatis, quid de secularibus potestis? Et si [Col. 0324D] tangelos dominantes omnibus superbis principibus, quid de illorum servis facere potestis? Addiscant nunc reges terrae et omnes seculi principes, quanti vos estis, quid potestis, et timeant parvipendere jussionem ecclesiae vestrae, et in praedicto Heinrico tam cito judicium vestrum exercete, ut omnes sciant, quia non fortuitu, sed vestra potestate cadet et confundetur, utinam ad penitentiam! ut spiritus salvus sit in die Domini. Data Romae Non. Martii.Â«

[Col. 0325A] (Fol. 124'.) Preerat tunc temporis [(179*) 1Kb] Mediomatricum urbi vir egregius, et inter praecipuos catholicae fidei propugnatores magnum patientiae, religionis et justitiae documentum, domnus Herimannus episcopus, Leodiensis aecclesiae filius, piae memoriae Adalberonis episcopi Mettensis successor a Deo praedestinatus et donatus; qui in primevo juventutis flore, temporibus Annonis venerabilis Coloniensium archiepiscopi, tutoris et moderatoris regni, palatii frequentiam nanctus, regis illius pene universa noverat, in tantum ut etiam ante perceptam episcopatus gratiam pro ejus insolentia a curiae se plerumque administratione subtraheret, et magis eligeret contemptus esse mediocritate sua, quam ex inquinatione societatis factiosorum sperare majora: maxime [Col. 0325B] cum videret praefatum reverendae memoriae virum Annonem dolere et gemere frequenti contritione, desolatum sub tali principe statum regni, incurvatum jus imperii, contritum cornu dominii, in quo esset sola spes dejectionis aecclesiasticae, et perturbatio pacis catholicae, confusio et horror, vanitas et contritio, et omnia pessumdans superba, lubrica, vana, inconstans atque immunda presumptio. Ubi vero episcopatus officium adeptus est, satis penituit de manu regis illius investituram pontificatus se suscepisse, adeo ut etiam impositam praelationis sarcinam libens rejecerit, volens deposuerit, toto se ab ea nisu excusaverit, si assensum praestitisset auctoritas Romani pontificis, apud quem pro excessibus suis, id est incaute usurpata eadem investitura, quae [Col. 0325C] est contra instituta canonica, culpam fateri non erubuit, satisque cavit in posterum a communione ejus et fautorum ejus, propter quod et tanta passus est, ut et de illo dictum possit videri: Ego ostendam illi quanta oporteat eum pro nomine meo pati (Act. IX, 16). In primo sane congressu passus est quod fuit hominis, ut disceret jam in secundo, qui ei fuit jugis et perpetuus, de Deo praesumere non de se. Lapsus est enim ut homo, titubavit ut homo, quia praesumpsit ut homo. Sed evacuatum est jam in illo scandalum obprobrii, quia in bonitate vitae suae abscisum est quod conturbaverat illum; et per illum bonos omnes, et obscuritate rarescente reluxit aurum, invaluit color optimus, resplenduit in diademate [Col. 0325D] regis eterni lapis sanctuarii. Hic igitur in ipso primo suo ingressu, apostolicae doctrinae exequutor factus, cum postmodum communicasset regi scelerato et pro sceleribus excommunicato, a cujus se, ut dictum est, jam per aliquantum temporis communione suspendarat, doluit ut praediximus se deceptum; viribusque resumptis, a domno papa absolutionem quesivit errati. Qui etiam praecepti domno Diensi episcopo, ut eum vice sua aut per se, aut si timore regis vereretur illo transire, per aliquem [Col. 0326A] religiosum virum, de cujus fide et magnanimitate confideret, absolveret. At ille vicem obedientiae imponens abbati Divionensis coenobii, Mettim eum direxit, a quo absolutus est ipsa vigilia natalis Domini.

(Fol. 125.) Cum ergo totis medullis cordis adhereret praeceptis apostolicis, et e contrario omnia ei intentaret adversa indignatio regia, et fallax adulantium ei lingua, conquerentium non posse auctoritatem sanctae Romanae aecclesiae regem imperatoris filium a Deo electum et honoratum, sanctam illam regiae majestatis dignitatem a seculis honoratam deponere, et a gremio matris ecclesiae segregare, et concessa privare potestate, cum non esset potestas nisi a Deo, quae autem sunt a Deo, ordinata sunt: [Col. 0326B] et ille a sede apostolica contra rabiem oblatrantium curationis expeteret antidotum, ut erga eorum impetus scriptis apostolicis quasi clypeo defensionis muniretur, hanc ei ab urbe mitissimus doctor misit (1081) epistolam per Rodulfum abbatem Virdunensis monasterii, ita auctoritatibus Scripturarum divinarum munitam atque refertam doctrinaeque apostolicae sale conditam, ut hec sola sufficiat fidelibus ad confutandam adversariorum ineptam stultitiam:

(Fol. 125.) Â»Gregorius episcopus, servus servorum Dei, dilecto in Christo fratri [411 1Kb] Mettensi episcopo, salutem et apostolicam benedictionem. Quod ad perferendos labores et pericula pro defensione veritatis te paratum intelligimus, divini muneris esse [Col. 0326C] non dubitamus,Â« etc. [(180) 1Kb] .

(Fol. 128.) Hanc igitur epistolam Mettensis episcopus suscipiens, plurimum confortatus est in Domino. Verum nos hac decursa ad historiae ordinem redeamus.

Ubi ad aures Heinrici regis et fautorum ejus anathemata domino papa factum personuit, infremuit tyrannus, factiosorum strepitus in beati Petri vicarium turpia et nefanda concrepans intonuit, dicentium magum eum esse et impostorem, hereticum, homicidam, fornicarium, et si quid aliud aversatur sanae doctrinae. Non debere regem, imperatoris filium, qui non sine causa gladium portaret, qui Romanae rei publicae patricius tutor et defensor esse [Col. 0326D] deberet, tantam pati sanctae Dei aecclesiae conculcationem, ut homo omnium peripsima, pro suis sceleribus juste puniendus, et merito ab aecclesia exturbandus, summam illam regii nominis majestatem inpugnaret. Maledictum frustra prolatum, in eum, a quo processerat, retorquendum: ut qui domino suo et regi foveam paraverat maledictionis, eo inmuni remanente, ille, qui caput et causa mali erat, prior incideret in eam. Cum in hoc omnis perstreperet aula, decretum est communi consilio, ut ille qui reverendam [Col. 0327A] a seculis regiam majestatem ab ecclesia extorrem pronunciaverat, ab aecclesiae corpore segregaretur, et Romanae aecclesiae pontifex, qui supra omnes est, ab his qui ei subesse debebant, excommunicationi adjudicatus est. (Fol. 128'.) O dementia imcomparabilis, furor inedicibilis, insania mirabilis! Quis, rogo, imperatorum, quis regum ad tantam prosilire ausus est protervam insaniam insanamve proterviam ut clavigeri coelestis vicarium, cujus lingua clavis coeli est, canonice electum, ab omni christianitate susceptum, bene viventem, recta docentem, ab ecclesia alienandum pronunciaverit? Conventus hic apud Ulterius Trajectum habitus est, ubi contra Deum et Dominum disputatum est. Dies erat sabbati, et vespere sabbati ipsa nocte dominicae [Col. 0327B] diei illuscescente, in concilio malignantium constitutum est et deliberatum ut in crastino ad missas in omnium audientia papa excommunicaretur, quia ausus fuisset regem et dominum suum excommunicare; justam hanc esse sententiam, ut in quo peccaverat, puniretur. Aderat in consessu illo iniqua gerentium Virdunensis Theodericus et Pibo Tullensis, et plures alii, qui etsi favebant regiis negociis, hoc tamen, quia sanctorum patrum obviabat decretis et sanctionibus repugnabat canonicis, aversati sunt. Et quidem Tullensi id officii impositum a rege fuit, eo quod esset mentis timidae et multae inconstantiae, ut negocium id exequeretur; sed ille dum pavet ad singula nec audet reniti, noctu cum Virdunensi assumptis [Col. 0327C] sociis fugae se credit consilio; quamobrem et in crastinum aliquanto morosius prolongata est negotiis hujus exequutio [(181) 1Kb] . Solus Willelmus Trajectensis inventus est, qui dum hesternam ructat crapulam, posuit in coelum os suum, et lingua ejus in dominum et magistrum suum maledictionis intorsit jaculum [(182) 1Kb] . Sed non inpune. Nam cum hoc inter sacra missarum peregisset solempnia, et peracto scelere datus in reprobum sensum ad eadem perexplenda accingeretur, ne vel in hoc a Judae proditoris consortio et merito separaretur, ubi corpus dominicum, in quod peccaverat, male sibi conscius sumpsit, ultio divina manifestata est. Percussus est enim a Deo plaga insanabili, ita ut cum horrore et stupore mirabili clamaret: Ardeo! ardeo! quia corpus [Col. 0327D] quod vivificat, incendium illi poenamque pariebat, quod exarserat in eo sicut ignis in spinis, ut manifesta in eo fieret ultio Domini. Nec datum est illi tempus ut peniteret, sed mox ut sensit ignem in se grassantem, in sede corpore reclinato, dum clamasset: Sancta Maria! miseram vitam miserabili morte finivit [(183) 1Kb] . De quo certum est, quia nobis ista vidit, nobis hoc monstratum est, ut prodesse inciperet nobis pena ejus. Grandis hinc inolevit terror [Col. 0328A] omnibus, ita ut Virdunensis, quem clam abscessisse notavimus, urbi suae appropinquans, exeuntibus sibi obviam clericis suis cum crucibus et cereis, ut moris est, processionem palam interdixerit, et excommunicatum se quia ad horam cessisset pronunciaverit, satisque tunc penituerit in excommunicatione domini papae se factiosis communicasse; ita ut palam protestaretur, quia nisi divina illi prospexisset misericordia et bonorum virorum oratio, penam quam Willelmus perpessus erat, ipse pertulisset. Quamobrem etiam papae dimissis nunciis, abbate videlicet Rodulfo cum sociis, cum se omnino pro communione illa excommunicatum affirmaret, et ob id ab officio cessasset, in manu ejus per litteras [(184) 1Kb] stolam reddidit et [Col. 0328B] anulum. Et cum se sic ipse dampnaret, parebat tamen regi, quia hec erat hora ejus, et potestas tenebrarum. Nam inveteratam ejus maliciam, quae obduraverat, non frangebant miracula; ut incrementa viciorum parerent ei etiam additamenta tormentorum. Unde et impletum est in eo quod scriptum est: Multo labore sudatum est, et non exivit de eo nimia rubigo ejus nec per ignem. (Ezech. XXIV, 12.) Ignis enim ei tribulationis circumstrepebat, qui viciorum rubiginem purgaret; sed nec per ignem rubiginem amisit, qui nec per flagella correctus est, quia malicia ejus a conflatore consumi non potuit.

(Fol. 129'.) Anno incarnationis 1087, obiit Willelmus [Col. 0328C] Anglorum rex.

(1080, Oct. 15.) Anno igitur ab incarnatione Domini 1079, factum est praelium in Saxonia, in quo Rodulfus rex cecidit, et Heinricus fugiendo victus est. Hoc eodem anno facta sunt tonitrua et fulgura in Januario, et luna nigra et sanguinolenta visa est 3 Kal. Febr. Et sequenti anno Witbertus invasit sedem apostolicam, a dampnatis et excommunicatis suique similibus in apostaticum, non apostolicum electus. (Legg. II, 51.) Quae conspiratio primum facta est apud Brixiam, ubi congregati aliqui episcoporum de sinagoga satanae, traditi in reprobum sensum, contra fidem, quae est confessio Petri, et sanctam sedem ejus Romanam aecclesiam turpia et nefanda jacientes, ad plenitudinem dampnationis [Col. 0328D] suae elegerunt Witbertum heresiarcham de suis similibus, et desperata superbia apostolicum eum vocantes, apostatam, non apostolicum effecerunt. Qui idcirco omnium fidelium odio dignior est, quia cum a principibus, Heinrico scilicet rege deposito et caeteris hujus perditionis ministris, quesitum esset, quis ad impugnandum sanctum virum, papam videlicet Gregorium, falsitatis vexillum susciperet, nemo omnium tam audax, tam praesumptor, tam [Col. 0329A] desperatus vel perditus inventus est, qui naufragium fidei subire deligeret, preter eum solum. Qui idcirco, credimus, antichristi negocium suscepit, ut ruinam archiepiscopatus Ravennensis, quem pro suis criminibus eodem Gregorio praesidente synodali judicio perdiderat, susceptione oblati periculi compensaret. Aderat in conventu illo malignantium multus numerus dampnatorum, quos ad persequendum amatorem justitiae communicatio criminum et amor principis illexerat, eum solum invenit diabolus promptiorem, cui maliciae suae omnem principatum committeret. Suscepit itaque sedem satanae, et in catedra pestilentiae sublimatus, impiorum mentes ad expugnandum nomen Domini exacuebat, factus omnibus fovea peccandi. Quae autem fuerit ejus [Col. 0329B] promotio seu intronizatio, quomodo ad hanc dejectionem et quam praecipitanter ascenderit, et a quibus execratus sit, quaeve eorum fuerit vita vel conversatio, et quid de ordinato vel ordinatoribus ejus sentiendum sit, Gevehardus Salzeburgensis episcopus, cujus vita speculum erat bonorum, interrogatus edicat. Ait enim scribens Herimanno Mettensi episcopo:

Â»G. Salzeburgensis episcopus H. Mettensi episcopo salutem. Wibertus quondam Ravennas archiepiscopus cum obedientiam, quam apostolicae sedi juramento promiserat, non attendere, sed contra ipsam omnimodis superbire studuisset, in Romana synodo inrecuperabiliter depositus et anathematizatus est ab apostolica sede et ab episcopis [Col. 0329C] totius aecclesiae; nec hoc semel in una synodo, sed in omnibus synodis, quotquot jam septennio Romae celebratae sunt. Hic igitur ita in perjuriis inveteratus et pro eisdem inrecuperabiliter depositus et anathematizatus, sedem Romani pontificis, cui obedientiam juravit, per manus anathematizatorum, utpote sui similium, invasit, legitimo pastore adhuc eidem sedi praesidente. (1083) Ipsorum autem excommunicatorum nullus eum consecrare, vel potius execrare praesumpsit, praeter Mutinensem et Arithinum exepiscopos, qui ambo pro suis criminibus jam annis tribus officio et communione caruerant. Sed hii etiam si officium et communionem haberent, et Romana sedes pastore vacaret, nullum tamen eidem sedi pontificem ordinare possent. Hujus enim [Col. 0329D] ordinationis privilegium solis cardinalibus episcopis Albanensi, Ostiensi, Portuensi, a sanctis patribus est concessum. Ergo Mutinensis et Arithinus episcopi juxta testimonium sanctissimi papae Innocentii non benedictionem, sed dampnationem quam habuerunt suo Ravennati imponere potuerunt; nec illum in Romanum patriarcham, sed in perditissimum heresiarcham promoverunt. Caveat igitur [Col. 0330A] omnis christianus, caput antichristo inclinare, statuam quam Nabuchodonosor erexit adorare, sicque se ipsius heresiarchae perniciosissimo anathemati innodare. Nam quicumque illi obedierit, qui dixit: Â»Ponam sedem meam ad aquilonem, et ero similis Altissimo,Â« certissime in aeternam dampnationem ibit cum ipsis. Amen.Â«

Hec sunt de Witberto Gevehardi Salzeburgensis, viri utique doctissimi et autentici, scripta veridica, quibus utique nullus cum justitia obviare praevalet. Extant et alia ejus scripta auctoritate et veritate subnixa, quae pro viri merito reverenter fidelium honorat et amplexatur aecclesia. (1084, Mart. 31.) Ab hoc itaque Wiberto, sale utique infatuato, Heinricus coronam suscepit imperii, factus infelix [Col. 0330B] membrum illius qui est rex super omnes filios superbiae, suscipiens ab illo maledictionem pro benedictione; et quidem satis congrue. Nam dignus erat, et pro meritis acta res est, ut talis rex talem papam institueret, et ab eodem ipse coronam ignominiae et sceptrum dedecoris susciperet.

(fol. 129') Defuncto per id temporis Lugdunensi archiepiscopo Gibuino [(185) 1Kb] , cum varia quorumdam esset electio, domnus Hugo Diensis episcopus electione cleri et populi, auctoritate et praecepto Romani pontificis in archiepiscopum Lugdunensem promotus est anno incarnationis Domini 1082 [(186) 1Kb] . Adhuc enim Romanae urbi domnus Gregorius praeerat, quamquam Wibertistarum jam esset facta conspiratio, non tamen promotio. Ubi vero et promotio [Col. 0330C] ejus execratione sua illa quasi auctorizata est, et judicatum est ab impiis et perjuris hostili manu Romam aggrediendam, ut papa, qui populi obsequio et amore cum gratia Dei protegebatur, cum injuria et dedecore a sede propelleretur: (1083) eousque rex devenit, ut rex cum papa suo exercitu innumerabili fultus Romam tenderet, et in itinere quotquot poterat ad adorandam statuam, et in ea imaginem bestiae compellebat. Sed modo mirabili quo plus ad explendam profanae mentis vesaniam ferebatur, eo gravius deiciebatur et dehonestabatur. Aliquando enim magnum erat si quis regium osculum merebatur, gratum si quis vestigia papae oscularetur. Nunc versa vice rerum, quicumque inventus fuisset, tenebatur, nec antea dimittebatur, [Col. 0330D] nisi primo pedem paparelli illius oscularetur, et sic demum osculo regis potiebatur: ut esset in ambobus equipartita injuria, verum regis tanto gravior, quanto hic cujus pedibus inclinabatur, erat deterior. Quae enim major esse potest insania, quam virum litteris adprime eruditum, disciplinis aecclesiasticis imbutum, sanctionis aecclesiasticae non ignarum, tenentem in aecclesia magnae dignitatis et [Col. 0331A] praelationis locum, ad tantam mentis devenire hebetudinem, ut contra Deum superbire incipiat, et locum celsitudinis non in aecclesia, sed extra aecclesiam et supra aecclesiam contra jus et fas appetens, illi assimilari omnino studeat, qui dixit: Ponam sedem meam ad aquilonem, sedebo in monte testamenti, in lateribus aquilonis, ascendam super altitudinem nubium, similis ero Altissimo (Isai. XIV, 13, 14) [* 5Kb] .

[Col. 0332A] Reversus inter haec ab urbe Roma Rodulfus abbas venit Virdunum, et Virdunensi episcopo communionis gratiam a papa reportans, absolutionem ejus [Col. 0332B] domno Mettensi episcopo impositam, qui vices papae exequebatur, requirendam esse satisfactione praemissa insinuavit. Verum quia Wibertum execratum, et regem obstinato animo Romam tendere jam fama vulgaverat, intumuit animus hominis, et quidquid egerat, quidquid dampnaverat vilipendens, ad vomitum rediit, culpam non solum fateri non erubuit, quin potius gravioribus se vinculis peccati et pertinaciae innodare non pertimuit. Nam subito per semetipsum absolutus, pontifex in vestitu sacerdotali apparuit, missas celebravit, et quidquid illud est quod sacerdotali officio convenit, quod eotenus caverat inplere non formidavit, in monasterio novo sanctae Mariae, quod ipse summo studio et cura exstruxerat, reliquias introducens, aquam benedicens et aspergens, et singula episcopi officia complens.

Exhinc orta sunt mala in Israel. Anno enim ab [Col. 0332C] incarnatione Domini 1084 Heinricus Romam veniens urbem cepit, muros evertit, Gregorium papam in turre Crescentis muro clausit, suumque papam in ecclesia sancti Petri sedere constituit, ut impleretur quod scriptum est: Cum videritis idolum abhominationis stantem ubi non debet, qui legit intelligat (Marc. XIII, 14). Inter haec Virdunensis fera tota humanitatis facie eversa, hac illacque debachabatur, ita ut omnis in eo religionis species immutaretur, et obsequium quod prius viris religiosis, qui tunc a Leodio confluxerant et ab aliis undique partibus, atque sub habitu monastico in coenobiis suburbanis degebant, exhibuerat, verteret in arma furoris. Totus illi sermo de imperio Heinrici, de papatu Clementis [Col. 0332D] erat, ita ut publice in aecclesiis nomen illius heresiarchae nefandi in canone recitari praeciperet. Quod etiam faciebant reliqui episcopi Lotharingiae et Langobardiae exceptis perpaucis, qui magisterio Petri adherebant; quorum vita cum esset sancta, pia, casta et catholica, publica notabatur infamia, insana dicebatur et heretica; non intelligentes illud Ysidori dictum, quod noverit se a communione totius orbis separari, quicumque nomen apostolici pro qualicumque dissensione in canone non recitaverit. Admiranda prorsus Dei omnipotentis miseratio, qui [Col. 0333A] electos suos etsi aliquando permittit concuti, non sinit tamen penitus labefactari. (Fol. 130.) Non sufficiebat sacerdotibus vel solos peccare; facti erant laqueus juvenum omnes, ut etiam absque synagogis facerent eos qui non communicabant operibus eorum in communicando excommunicatis, in abjectione Gregorii, in assertione Wiberti. Jam vero si quis esset qui Gregorio communicaret, hic publice conviciis appetebatur, hic hereticus, destructor regni, assertor mali, qui nec vita dignus esset, qui publicae indignationis offensam contraheret perjurus, et quodam adinventicio nomine Paterinus dicebatur. Advenerant tempora periculosa, obnubilata erat facies aecclesiae, non agnoscebat quos genuerat filios, quia patiebatur infestos, nec ipsi matrem agnoscebant, [Col. 0333B] quam cum multis et miris modis affligerent et insectarentur, vicem ejus dolere non noverant. Beati qui in hac sanctae Dei ecclesiae conculcatione non inquinaverunt vestimenta sua; ambulabunt in albis, quia digni sunt.

Nec mutabat pardus varietates suas, Heinricus scilicet nequicias suas, qui immo Romae positus, quotquot poterat minis, terroribus, blandimentis, promissis sibi conciliabat; bella, cedes, homicidia per se suosque faciens, et totis quibus poterat nisibus iniquitati favens, veritati resistens, et insuper suis litteras mittens, quibus se Romam optinuisse, papam dejecisse, et omnibus omnino praevaluisse mendaciter confingebat. At vero Mathildis comitissa, [Col. 0333C] Romanae aecclesiae filia, virilis animi constantiam tenens, tanto ei fortius resistebat, quanto magis hujus astutias et papae innocentiam noverat. Sola enim tunc temporis inventa est inter feminas, quae regis potentiam aspernata sit, quae calliditatibus ejus et potentiae etiam bellico certamine obviaverit, ut merito nominetur virago, quae virtute animi etiam viros praeibat. Adesto, summe Deus, et aecclesiae tuae regnum et aecclesiasticae constitutionis robur, quod Spiritu sancto tuo ordinante firmaveras, non patiaris de culmine gloriae suae dilabi, nec sinas tantis subjacere periculis. Hec est mulier illa, de qua ab ottrectatoribus 414 1Kb] fidei et conculcatoribus veritatis crimen incestus sancto pontifici objiciebatur. Cui si deessent meritorum laudes, hoc solum satis eam [Col. 0333D] commendabilem redderet, quod cum tali viro, dum exprobratur, dum convitia suscipit, dum inproperia audit, approbatur, honoratur, laudatur. Quae enim ut haec pro Romana decertavit aecclesia? Quot et quanta passa est, ut illa debita libertate frueretur? Extant ad eam plures epistolae papae; quarum hic unam non pigebit inserere, ut agnoscatur, qua sibi invicem unione connectantur, ut omne os loqui iniqua volentium obstruatur, et ut benivoli instruantur, et maliloqui erubescant et confundantur:

[Col. 0334A] Â»Gregorius episcopus, servus servorum Dei, dilectae in Christo filiae Mathildi salutem et apostolicam benedictionem. Quanta sit mihi cura, quantaque sollicitudo de te tuaque salute, ipse solus qui cordis archana rimatur intelligit, et multo melius me ipso cognoscit. Tu tamen si pensare non negligis, ut reor animadvertes quia pro tantis me tui curam habere oportet, pro quantis te caritatis studiis detinui, ne illos desereres, ut tuae solius saluti animae invigilares. Karitas enim, ut sepe dixi et dicam, sequens celestem tubam, non querit quae sua sunt. Sed quia inter cetera quae tibi contra mundi principem, favente Deo, arma contuli, quod potissimum est, ut corpus Dominicum acciperes, indicavi, et ut certae fiduciae matris Domini te omnino committeres [Col. 0334B] praecepi, quid inde beatus Ambrosius, videlicet de sumendo corpore et sanguine Domini dicat, hic in litteris intimavi. Ait enim in libro 4 de sacramentis inter cetera: Si mortem Domini annunciamus, annunciamus remissionem peccatorum. Si quotiescumque funditur sanguis Domini, in remissionem peccatorum funditur, debeo illum semper accipere, ut semper mihi peccata dimittantur. Qui semper pecco, semper debeo habere medicinam [(187) 1Kb] . Item in libro 5 de sacramentis [415 1Kb] :Â«

(Fol. 130'.) Gregorius igitur in turre Crescentis muro clausus, legatos misit ad Robertum Apuliae ducem, qui tunc forte classe instructa mare transire parabat, ut veniret et obsidionem solveret. Erat tunc [Col. 0334C] forte Romae abbas Divionensis domino papae per omnia fidelissimus, quem pro ingenita sibi bonitate et obedientia debita beato Petro, dulcissimo amplectebatur affectu, adeo ut concaptivum suum eum vocaret; quia non eum movebant salutis pericula pro justitia suscepta. Hunc ergo ad evocandum ducem cum quibusdam cardinalibus misit. Qui obedientiam non segniter exequutus, principem adduxit, et data Urbi obsidione, patefactoque ingressu, rege fugato, papa liberatur, et ad Lateranense palatium cum gloria reducitur. At quia Normannorum instabilitas Urbe capta et praedae data multa mala perpetraverat, nobilium Romanorum filias stuprando, et nocentes pariter innocentesque pari poena affligendo, nullumque modum, uti victoribus mos est, in rapina, [Col. 0334D] crudelitate, direptione habendo: veritus ne duce recedente infidelitas Romana exagitata recrudesceret, et quos antea habuerat quasi fidos amicos, pateretur infidos, cedendum tempori arbitratus, Salernum se contulit. Rex vero hoste adventante, fugae praesidium requirens, sigillum domini papae, quem furto subripuerat, secum tulit; et Portuensem, quia olim familiaris papae fuerat, sibi conciliatum secum duxit. Witbertus vero et ipse aufugit. Quamobrem verita Mathildis, ne simplices quique astutia regis [Col. 0335A] specie sigilli deciperentur, praevenit malitiam illius, mittens litteras fidelibus in hec verba:

Â»Mathildis Dei gratia si quid est, omnibus in Theuthonicorum regno commorantibus, salutem. Notum vobis facimus, quod Heinricus falsus rex furto subripuit sygillum domni papae Gregorii. Unde si quid audieritis quod discordet a nostra legatione, falsum arbitramini, neque mendaciis ejus adquiescatis. Preterea episcopum Portuensem secum ducit; quoniam olim fuit familiaris domini papae. Si igitur aliquid vobiscum vel contra vos per eum vult operari, eum falsum testem nolite dubitare. Nulli umquam credatis, qui aliter quam nos dicere audebit. Sciatis domnum papam jam recuperasse Sutrium atque Nepe. Barrabas latro, id est [Col. 0335B] Heinrici papa, ipse quoque aufugit. Valete, et de insidiis Heinrici cauti estote.Â«

Igitur summo pontifice ab Urbe discedente, ejus comitatui abbas Divionensis non defuit. Verum die quadam exercitu ultra quam speraverat summo diluculo progresso, cum ipse cum sociis celer subsequeretur, calonum turbam offendit, qui extrema hostium sequentes, mira agilitate currendi ignaros doli et fraudis trucidabant. Quorum nequitiam abbas, ut expertus in talibus, agnoscens et praecavens, socios iter accelerare praemonuit. Verum illis propere abeuntibus, cum post terga subdole clamaretur ab impiis, non esse eam viam quae praeeuntium vestigia, sequeretur se viam scire, et paratos ostendere si expectarentur, [Col. 0335C] abbate contradicente et dolos eorum manifestante, frater qui comitabatur Walterius nomine substitit, et ultra votum omnium viam ab eis querebat. A quibus mox peremptus, viam universae carnis ingressurus erat. Quod et ita contigit. Cum enim accelerantem praestolatur [416 1Kb] , emissa lanceola in eum dirigitur; set dum tarde sibi providet, et ictum devitare gestit, vulnus laetale suscepit. Et dum ex dolore ictus gradum accelerat, abbatem subsequutus, supra pectus ejus capite reclinato, vitali spiritu deficiente corruit, et deficiens mortuus est. Cui illud obfuisse credimus, quia partibus papae justis et sanctis aversabatur, nec corrigi poterat cum sepius objurgaretur. Parcat ei omnipotens Deus, et tribuat, ut ultio praesens et peccatorum veniam et [Col. 0335D] aeternitatis ei pariat mansionem. Illo ergo ruente, non destitit malorum inprobitas a persequendo, donec bestia quae sarcinas ferebat remanente, inveniret Romana avaritia quo cupiditatis ingenitae frena laxaret, sicque malicia eorum propter sarcinas interrupta est. Intueamur nunc fluctuantem et aestuantem animum patris de morte filii, et cogitemus quae potuit consolatio dolori illius mederi. Apud exteras gentes positus, duobus tantum sociis et hoc tercio fultus quid putamus cordi ejus accesserit? Qui cogitationum [Col. 0336A] fluctus, qui perturbationum impetus, qui dolorum gemitus, quae suspiria, quae mentis anxietas: cum perderet socium socius, filium pater, magister discipulum, et non solum insalutatum dimitteret, quin etiam ruentem, deficientem, morientem respicere non auderet, nec humanitati officia pia persolvere? O qui patres estis, qui affectum filiorum corde tenetis, attendite et videte, quis patris hujus dolor extiterit, qui filium dum putat vivum et vegetum, innocenter ante se videt mactatum, in morte filii pater passus est. (fol. 131) Qui habet amicum karissimum, et eum cogitat moriturum, scit qui pater passus sit, licet majora passus sit quam aliquis amicus de amico excogitare possit. Multum enim distat inter id quod somniamus, et quae oculis praesentialiter [Col. 0336B] videmus; sic permaxima est differentia inter cogitatum et actum. Venit ergo tandem abbas ad socios, et osculato pede papae, cum vultus mentem in dicaret, dolorem cordis aperuit. Papa vero directis militibus, cum armorum apparatu, auctores tanti sceleris persequi, et corpus exanimati fratris ad se praecepit deportari. Quod inventum est omni veste spoliatum et in suo sanguine volutatum, sicque a quodam clerico de sociis in papae praesentia perlatum. Qui benigno ut erat animo compaciens, pluviali suo quo indutus erat, corpus fratris operiens, et absolutionem ei faciens, missam pro defuncto cecinit, et sic terrae quod suum erat restituit, multum consolatus abbatem, ut voluntati Dei sui concordaret, [Col. 0336C] judicia ejus esse occulta, numquam tamen injusta. Confortatus est autem spiritus illius in Domino, et cum omnia perdidisset, non ad iracundiam provocatus est, neque stultum quid contra Deum loquutus est. Cogitabat vero papa mitissimus eum penes se retinere diebus vitae suae, sed quia idem anxiabatur jam per annum integrum commissos sibi fratres et filios se non vidisse, licet doleret illos non ut decuerat eum a se dimisisse: videns animum ejus in hoc esse ut fratres visitaret, dimisit eum, imposita ei legatione Colimbriae, dans litteras ad Sisenandum principem praefatae provinciae [(188) 1Kb] , ut ei tamquam alteri sibi crederet. Misit etiam per eum, et per Petrum Igneum [(189) 1Kb] , et per principem Salernitanum Gisulfum nomine, quos Cluniacum mittebat, litteras [Col. 0336D] omnibus fidelibus, in quibus et calamitatis sanctae Romanae aecclesiae causam, et cur tanta passus sit, quamobrem ad hec patienda adductus sit, breviter dilucidavit, et ut sui misererentur ammonuit in hec verba:

Â»Gregorius episcopus, servus servorum Dei, omnibus in Christo fidelibus, apostolicam sedem revera diligentibus, salutem et apostolicam benedictionem. Pervenit, fratres karissimi, etc.Â« Exstat inter epistolas Gregorii, Patrologiae tom. CXLVIII, col. 708.

[Col. 0337A] Abbas igitur Divionensis cum Petro Igneo et principe Salernitano apud Salernitanam urbem mare ingressi, quia per terram ire propter discursantium hostium impetus pertimescebant, longa navigatione pertesi tamdem applicuerunt apud Sanctum Egidium [(190) 1Kb] , ubi diversis curarum aestibus cepit mens ejus anxiari, utrum sicut papa praeceperat iret recto tramite Colimbriam, an visitaret filios quos jam emenso anno non viderat. Ei itaque fluctuanti providit respectus pietatis divinae, inspirans cordi illius, ut postposita omni dubietate fratres et filios visitaret; quod et fecit, nec eum fecisse penituit. Nam nisi hoc fecisset, fortasse rediens a Colimbria vix invenisset quos visitaret. (1085.) Perdidisset etiam tantam frugem filiationis, quantam eo anno suscepit, [Col. 0337B] cujus tanta extitit multiplicatio, ut merito debeat Divionensis aecclesia annum ipsum meliori numerare lapillo. Venit ergo Divionem, et quos in discessu suo passus fuerat infestos, invenit toto sibi corde substratos. Invenit etiam scissam in aliquibus cordibus caritatem, quae sanavit prout potuit et Dominus dedit. Nondum multum temporis fluxerat, cum audita dissensione inter Virdunensem episcopum et religiosos quosdam qui in eadem urbe in cenobiis suburbanis degebant, quibus contrarium erat Witberto [417 1Kb] , et eis qui Wibertistis [417 1Kb] communicabant, subesse, Bertiniacum se contulit, praestolans et praecavens si forte cum gratia Dei fratres illos posset venari, ut ad se confugerent, ubi in innocentia et quiete modesti spiritus Deo libere servire valerent. [Col. 0337C] Verum de his hec interim dicta sint.

Igitur papa Salernum veniens, ibidem remansit Deo devote serviens, et in tribulationibus quae increverunt super eum, gratias agens. Confortabatur autem in Domino, et prosperabatur in spiritu; quia sicut omnia adversa habet qui sibi displicet, ita et quem non remordet conscientia simplex, pura et lucida, nullo bono indiget. (Fol. 132) Rememorabatur praedecessorum suorum Romanorum pontificum, Gregorii, Leonis et aliorum, qui quanto perfectiores in via Dei fuerunt, tanto a Romanis gravius insectati sunt, et ideo digni inventi sunt. Simplex oculus corpus reddebat lucidissimum. Incedebat securus per justitiae semitas, cui testimonium perhibebat [Col. 0337D] conscientia, quod pro defensione veritatis patiebatur; ideo non tribulabatur. Videbat et sollicitus secum retractabat quia, si papa cum Deo esse vult, pauper et inops efficietur; qui autem volet esse cum seculo, ut querat quae sua sunt, non quae Jesu, a symonia manum non cohibeat, iniquitati faveat, non aequitati, congregandis pecuniis inhiet: hic ditabitur opibus, et superabundabit. Ideo pauperiem Christi non habentis in corde pravorum ubi caput reclinet, [Col. 0338A] tanto magis appetebat, quanto mammonae furentis et illicientis fallaces et non veras aspernabatur divitias. Astringebatur enim in utroque humero velamine superhumeralis, qui contra adversa et prospera virtutum semper ornamento muniebatur, et ad sola quae anteriora sunt nitens, in nullo delectationis infimae latere flectebatur [418 1Kb] .

(Fol. 132') Jam autem tempus adest, ut resolutionis ejus series referatur, et quo fine ad Dominum suum, pro quo tanta passus est, migraverit, oratio brevis nec tediosa prosequatur. (1085) Re enim vera finis ejus laus Domini est, quia si omnis laus in fine canitur, cum consummata vita ejus tota sit apud Deum gratiarum actio, ipsa ejusdem consummatio [Col. 0338B] perhennis est in laudibus Dei jubilatio. Sciens ergo imminere diem vocationis suae, longe ante convocatis cardinalibus episcopis et caeteris concaptivis, diem obitus sui praedixit; consummatisque omnibus aecclesiasticae institutionis officiis, 15. Kal. Junii praedictos fratres sub districti judicii interminatione et sanctae obedientiae praecepto constrinxit, ut, si qua in se corrigenda deprehendissent, nullatenus tacere praesumerent. Quibus collaudantibus et vitae conversationem, et disciplinam doctrinae sanctae morumque institutionem, et secundum scientiam sancti zeli fervorem, compulit eos apostolica auctoritate singillatim sibi dextras dare, promittentes quod hereticum illum invasorem sanctae et apostolicae aecclesiae numquam reciperent, nisi forte canonice [Col. 0338C] resipiscens, puram confessionem cardinalibus episcopis offerret nudatus omni aecclesiastici ordinis dignitate; contestans et affirmans omnes simul in perpetuum condempnandos, quicumque communicare praesumpsissent Heinrico archipyratae, usurpatori imperii, nisi deposita dignitate regni secundum praeceptum eorum et reliquorum religiosorum in Theutonico regno commorantium condignam penitentiam ageret. Deinde confirmavit vicem suam potestatemque ligandi et solvendi omnibus vicariis suis, sicut ipse per orbem constituerat; ut quos ipse ligaverat, ipsi post condignam satisfactionem absolverent secundum apostolicae fidei normam; non sicut quidam se ipsos fallentes, errantes, et alios in [Col. 0338D] errorem trahentes confingunt, quod omnes excommunicatos indiscrete absolverit, ac si posset vivificare eos qui non vivunt. Deinde quod vanitas ipsa per multa regna dissiparetur, divina inspiratione cognovit et praedixit. Demum absolvit omnes, qui in fide ista, quae per illum innotuit, usque ad finem perseveraverint, ab omnibus peccatis suis; et sic Creatori [419 1Kb] spiritum tradens, anno ab inc. Dom. 1085. obiit martyr et confessor. Eodem anno ventus, [Col. 0339A] grando, fulgura et tonitrua, 4. et 3. Kal. Julii Galliam attriverunt

(Fol. 130b) Dixit [(191) 1Kb] Urbanus papa in quadam epistola sua: Â»Dominus noster papa Gregorius beatae ac dignae memoriae cum apud Salernum gravi teneretur infirmitate, unde ipse postea obiit, convenerunt ad eum episcopi et cardinales Romani qui ibidem aderant, rogantes eum et postulantes, ut quem sibi vellet subrogari successorem in pontificatu eis ostenderet. At ille secum aliquantulum cogitans, hec illis verba dedit: Quemcumque horum trium, Lucensem scilicet episcopum, Ostiensem, aut archiepiscopum Lugdunensem habere poteritis, in pontificem eligite. De excommunicatis autem similiter requisitus respondit: Preter Heinricum regem [Col. 0339B] dictum, et Ravennatem archiepiscopum, nisi forte ad vos prout vobis videbitur, ad dignam atque canonicam venerint satisfactionem, et praeter omnes principales personas, quae aut consilio aut auxilio favent nequiciae illorum et impietati, omnes absolvo et benedico, quicumque me hanc habere potestatem spiritualem in vice sancti Petri apostoli credunt indubitanter.Â«

(Fol. 132') Post Gregorium Desiderius Cassinensis abbas pontificio Romanae urbis assumpto, Victorem se nominavit. Cujus qualis fuerit electio, promotio et consecratio, domnus Hugo Lugdunensis satis evidenter expressit, scribens comitissae Mathildi in haec verba.

Â»Hugo sanctae Lugdunensis aecclesiae servus, dilectissimae in Christo sorori Mathildi, divinae consolationis [Col. 0339C] uberrimam gratiam. Quot et quantis sanctae Romanae Ecclesiae litteris, et reverentissimae memoriae beati Anselmi, et vestris tam legationibus quam et litteris coactus, Romam venerim, quantoque tempore in partibus Italiae contra officii mei propositum moratus sim, prudentia vestra doceri non indiget. Electionem vero Cassinensis abbatis antequam ego Romam venerim factam, sufficienter audistis, cui tam ego quam et ceteri fratres mei sanctae Romanae eclesiae filii, diligentes magis gloriam hominum quam Dei, pro temporis infirmitate assensum praebuimus. Postquam autem ad montem Cassinum, quo ipse jam praecesserat, Romae aliquamdiu morati, ipsius ducatu pervenimus, ex ejusdem familiaribus nobiscum colloquiis, dum videlicet nefandissimos [Col. 0339D] actus suos in auribus episcoporum et cardinalium jactanter recitare non erubesceret, copiosius necessario deprehendimus, quam intolerabiliter Deum in ipsius electione offenderimus. Quis enim, nisi ex ipsius ore audisset, umquam crederet, Heinrico dicto regi fidem eum dedisse, ut de optinenda Romani imperii corona fideliter eum adjuvaret? Aut cujus accusatio contra talem virum reciperetur, nisi ipse quasi ad cumulum gloriae suae adscribendo nobis narrasset, praedictum regem ad invadendas terras beati Petri nunquam, nisi suo consilio et persuasione animaretur, Romam transisse? Numquid non delirans [Col. 0340A] videretur, si quis Romanum electum post absolutionem a beatissimo papa Gregorio susceptam, excommunicatum garriret; nisi ipse Attonem cardinalem Mediolanensem electum a praedicto papa eodem abbate subscribente publice excommunicatum, et sine penitentia defunctum, non solum beatum in communi nostra audientia praedicare praesumeret, verum etiam seipsum non in alia, nisi in qua ille est, gloria futurum oraret? In quibus omnibus dilectissimos fratres nostros He. et B. cardinales, quos vobiscum esse putamus, testes advocamus, qui vel ipsi de ejus ore audierunt, vel bonis viris, quibus indubitanter credunt, referentibus, se audisse dixerunt. Quotiens decreta domini sui papae Gregorii aliorumque sanctorum patrum non solum [Col. 0340B] verbo aperte inprobaverit, verum etiam manifestis operibus postea destruxerit, in quot et quibus locis electionem suam non secundum Deum, sed tumultuarie factam asseverans, publice refutaverit, (fol. 133) et numquam se adquievisse, vel in perpetuum adquieturum, sub terribili attestatione affirmaverit; quasve personas electionem reddendo aecclesiae idoneas eligi in Romanum pontificem dixerit, inter quas quendam vobis ex nomine, Mettensem scilicet Herimannum quorumdam consilio scripsit, quoniam vobis magna ex parte manifesta sunt, et epistolarem modum scripta excederent, ex ordine scribere omittimus. Nunc vero, cum jam tandem post tantum laborem inaniter insumptum respirare videbamur, et electionem totiens refutatam, et aecclesiae redditam, [Col. 0340C] divina gratia, et vestro fulti consilio et auxilio, in proximo libere facere sperabamus, sub occasione eligendi Romanum pontificem concilium in Capua sicut illarum partium apostolicus vicarius congregavit. Ad quod ego et abbas Massiliensis atque archiepiscopus Aquensis apud Salernum commorantes, ab episcopo Ostiensi et principe Salernitano et Cenciano Romano ex parte vicarii et Romanae aecclesiae invitati, ut communi consilio Romanum pontificem eligeremus, veniendo obedivimus. Dux etiam quibusdam circumventionibus a Jordano principe juveniliter illectus, illuc venit. Cum ergo de proposito negocio tractare disponeremus, abbas quibusdam mollibus et gestuosis repulsionibus fautores suos episcopos et principem ad compellendum se provocare [Col. 0340D] coepit. Comperta autem versutia sua, cum praedicti ad restitutionem sui quasi invitum eum compellerent, nos praenominati cum Ostiensi episcopo et Witmundo monacho et quibusdam aliis consilium habuimus, qualiter astutiae illius contrairemus. Postquam ergo ipse jam paratus erat insignia pontificatus resumere, et electionem etiam in ipso conventu multoties refutatam iterum in se retorquere, praedictorum consilio, nos tantam hominis levitatem et propositi sui mutabilitatem inprobantes, in audientia omnium nos nequaquam assensum praebituros diximus; nisi de quibusdam contra famam suam et [Col. 0341A] tanti ordinis dignitatem, quae post electionem suam nobis de eo innotuerant, primum canonice examinatio fieret. Quod ipse indigne ferens, neque ad examinationem venturum, neque electionem umquam suscepturum se, publice affirmavit. (1087.) Sicque data nobis iterum licentia ab eo quem vellemus eligere, excutiens brachia sua, cepit a nobis recedere, cum Witmundus ex consilio Ostiensis episcopi publice exclamavit, infamem personam non debere in Romanum pontificem eligi vel ordinari, cum constaret eum indubitanter infamiam incurrisse, quoniam quidem excommunicationem domni papae Gregorii per annum integrum et continuum et eo plus sine canonica penitentia sustinuisset. Taliter itaque dissoluto conventu, et quia nox inminebat, nobis recedentibus [Col. 0341B] remansit dux cum eo, retento secum Ostiensi cum ceteris Romanis episcopis et cardinalibus. Ubi cum diu rogando dux institisset, ut quendam Alfanum in Salernitanum episcopum consecraret, sed Ostiensi contradicente abbas voluntatem ducis inplere non auderet, quoniam de manifestissima ambitione Alfanus convictus fuerat, dux graviter indignatus recessit ab eis. Abbas igitur gratia destitutus, quoniam sine eo ad Romanum pontificatum aspirare desperabat, profunda jam nocte cunctis dormientibus legationem ad ducem misit, sicque duce ad abbatem redeunte, et abbas gratiam apud ducem ut papa fieret, et dux quod querebat optinuit apud abbatem, ut Alfanus consecraretur sequenti die, videlicet [Col. 0341C] dominica in palmis, ex praecepto abbatis id se cunctis facere respondentibus. Eadem itaque die cum post prandium abbas, dux et princeps, uterque a somno meridiano surrexissent, sole declinante ad inferiora, set vino optinente superiora, heu! proh dolor! abbas pro mercede nefandissimae consecrationis, fultus auctoritate ducis, pluvialem sibi ipse imposuit, Ostiensi et nobis inconsultis, et prorsus ignorantibus. His ita gestis, cum Ostiensis episcopus nobiscum bene per omnia cucurrisset, ut vidit quod abbas per potentiam principis Jordani ad consecrandum se Romam ire intendebat, timens forte ne sui dignitate privaretur, si ab alio prima manus consecratio ei imponeretur, conversus est in die belli; et inmemor factus propositi et factae nobis sponsionis, [Col. 0341D] quod dicere pudet, cum abbate pacem faciens, reverentiam ei per omnia sicut papae persolvit. Qualiter autem vel quomodo Romam ire disponat, quoniam praesentium lator et peregrini, quidquid postquam a nobis recesserunt per Capuam transeuntes de hujusmodi apparatu fieri viderunt, vel aliis referentibus didicerunt, plenius vobis referre poterunt, inutile judicavimus scribere [(192) 1Kb] .Â«

Hic igitur consecratus ab Ostiensi episcopo, cum missas apud Sanctum Petrum diceret, infra actionem judicio Dei percussus est. Et quamvis tarde, cognoscens se errasse, se ipse deposuit, et accitis fratribus [Col. 0342A] de monte Cassino qui secum aderant, praecepit se illo deferri, et in capitulo non ut papam, sed ut abbatem sepeliri.

(fol. 133'.) His ergo ita digestis, quia jam ad id locorum devenimus, ut de peregrinatione nostra nobis agendum sit, oremus Deum ut cordi nostro scientiam verbi infundat, sapientiae gratiam largiatur, ut verum dicentes non laboremus. Annus erat ab inc. Dom. 1085, et efferatus impetus Teoderici Virdunensis episcopi pro defendenda et attollenda parte Witberti Ravennatis heretici nullo justitiae moderamine reprimebatur, quominus illum sanctum, justum et catholicum pontificem Romanum annunciaret, et annunciandum praeciperet: adeo ut solempnes pro eo in aecclesia orationes diceret, sub eo [Col. 0342B] ordinationes faceret, et quidquid juris sancto papae debetur, huic contra jus et fas ab omnibus exsolveretur. Non potuit hoc diutius pati abbatis Rodulfi simplicitas, maxime cum in eum omnium praecipue desevirent omnia, quasi dolentium quod solus ab eis dissentiret, qui unus illorum et inter primos esse deberet, et nunc ad illorum contumeliam novas leges, novas institutiones contra principem regni et sacerdotes proponeret. Et quia tectum odium ad apertas jam inimicitias procedebat, cedendum tempori ratus Flaviniacum se contulit, quae est villa ditioni ecclesiae sancti Vitoni subdita, in territorio Tullensi sita: ut, aliquantulum semotus a civitate, expectaret si quis daretur locus remedii, ut illis aliquantisper [Col. 0342C] sedatis ipse ad fratres posset regredi; sed incassum res agebatur. Tractaverat autem de his nuper cum abbate Divionensi, et consilii illius haec fuit determinatio, vanissimum esse, si cum fratribus, ut disposuerat, peregrinari vellet, cum aperta esset via periculi, si fratres juvenes et moderni, qui eo tenus sub arta custodia Deo in monasterio servierant, seculo exponerentur; id melius fore, ut pater simul cum filiis, quia in suo esse quieti nequibant, aliquem locum religione nominatum expeterent, in quo Deo cum gratia et quiete servirent, donec decurso nubilo erroris ejusdem ad sua redire possent. Adjecit etiam praedictus abbas se praesto esse qui haec illis non negaret, qui non sua eis daret, sed quae illorum erant eis cum gaudio assignaret, quia [Col. 0342D] bona aecclesiae omnibus filiis ecclesiae sunt communia; Divionensem aecclesiam bonis omnibus assignatam, quae in ea essent bona temporalia religiosis omnibus non defutura. Aderat et tunc ipse in proximo apud Bertiniacum scilicet fundum ipsius Divionensis aecclesiae in eodem Tullensi territorio situm, paratus fidem facere promissis, longa mora praestolans si veniret, et crebris nunciis admonens ut veniret; quod et ita factum est. Videns enim abbas Rodulfus omnem reversionis sibi intercludi aditum, malis undique multiplicatis, venit ad eum ad praedictam villam Bertiniacum, ipsa vigilia annunciationis [Col. 0343A] Dominicae, et festum ipsum nocte eadem ibidem celebravimus. In crastino Linguonas venimus, et sic die tercia Divionem peraccessimus, ubi honorifice et caritate suscepti, congregationi monasterii sociati sumus.

Delectat nos hic paulisper immorari meditationi memoriae mirabilium Domini, quae fecit nobiscum Dominus Deus, qui operatur magna in pauperes suos: ut confiteatur ei tota substantia nostra, quia fecit nobiscum non secundum merita nostra, sed secundum beneficia sua. Juvat ergo memorari dulcedinis misericordiae ejus, quoniam bonus est, quoniam dulcis est, cujus gratia gratuita est, cujus pietas incomparabilis, misericordia inedicibilis, qua salvat eos etiam qui salutem qua salvari debeant [Col. 0343B] refugiunt, quos tua, Domine, gratia ad salutem trahit etiam invitos. Tuum est, Domine, regnum, tua virtus, tua potentia; tibi soli cum Patre et Spiritu sancto honor debetur et gloria, laus et jubilatio, et perennis gratiarum actio. Tu me, Domine, hujus tui muneris participem fecisti, tu me refugium et aliena magis querentem et sub specie discendi seculo adherere volentem per servum tuum abbatem Rodulfum a vanitate seculi subripuisti, et peregrinationis hujus comitem constituisti; multiplicans gratiam tuam in me, ut non me taederet adolescentulum notos, affines, patriam, et nidum quo coalueram relinquere; immo gauderem, et gratias agerem, quidquid tuae paternitati de me [Col. 0343C] libuisset, et corpus et animam totamque nostri substantiam tibi gaudens devoverem, et in tuo servitio quidquid virium esset juvenilis corporis expendere praeoptarem (fol. 134). Addidisti insuper infimo mihi et immerito gratiam et benivolentiam servi tui abbatis Divionensis, qua mox ut me vidit et agnovit, totum in se, te volente, te favente, transfudit, sperans et credens ut reor, aliquid boni a te manaturum in nobis. Et utinam quod speravit, quod credidit, quod quesivit et querit a te de nobis, fiat per gratiam tuam in nobis, ut gaudeat de profectu nostro, quem voluisti ut nos diligeret pro amore tuo. Quid enim erat in nobis, quod tantus vir tanto caritatis affectu diligeret, nisi tua, Domine, gratia quam sperabat et expectabat a te in [Col. 0343D] nobis? Fiat, Domine, per gratiam tuam fructuosus devotionis ejus affectus in nobis, ut laetetur dulcis ejus anima super benignitate tua, quae nos ejus meritis, tua cooperante gratia confortare et regere dignetur, ut in illo et in nobis misericordia tua praedicetur et honorificetur. Nolo enim beneficiis tuis ingratus esse, nolo patris hujus beneficia, quae abs te sunt, tam longe projicere, ut extra conspectum sint. Volo ut frequens illa cogitatio exerceat et renovet, ut numquam memoriae subducantur, quae nichil perdit, nisi ad quod non sepe respexerit. In prima parte animi ponantur, ut semper occurrant. Delegi ergo propensiori affectu et ferventiori studio [Col. 0344A] servire tibi, quia videbam redundantem in me misericordiam tuam ad delendam iniquitatem meam et confortandam humilitatem meam. In omnibus tibi gratias agit exilis et infima humilitas nostra, quia me a consortio malignantium eripuisti, et a tribulationibus quae increverunt super servos tuos fratres nostros, postquam a nobis discessum est, gratuita pietate liberasti. Capti enim, cum exprobratione et inproperio conspectui Virdunensis illius bestiae praesentati sunt, quo totus senatus urbis convenerat, et quasi de fide agendo, quem papam haberent, quem regem venerarentur, inquisitum est. Quibus silentibus, ad inaudita mox perrectum est. Textus evangelii in medio positus est, inde data sententia ut a maximo usque ad minimum omnes jurarent, Witbertum [Col. 0344B] cognomento Clementem papam esse justum et catholicum, Heinricum imperatorem a Deo aelectum et coronatum; quod qui non fecisset, cum dedecore et ignominia vestibus nudatus ab urbe pelleretur. Factum est hoc, ut probati manifesti fierent. Noverat pietas tua, Domine Deus, servum tuum illum Rufum, latentem inter lapides margaritam Dei, qui spoliatus, cesus, fustigatus, quia jurare noluit, per medium urbis fugatus, ignominiam crucis tuae, Christe, in corpore portare non erubuit. Nudus ergo in sola staminia [(193) 1Kb] per octo fugatus miliaria, cum a quibusdam servis Dei aliquantula veste donatus esset, tandem venit Divionem, et cum gaudio susceptus, et de labore refocillatus est. Multiplicabatur [Col. 0344C] interim numerus fratrum advenientium, et ut concordia et pacis unanimitas inter utrasque turmas artius servaretur, de promittenda stabilitate monebantur. Quod verbum ideo illis erat gravissimum, quia quasi abhorrebat a recto, eo quod nec primam fidem infringere, nec secundam professionem facere se posse, salva prima quam fecerant, sanum eis videbatur. Timebant enim primum votum, primam professionem violare, et ideo de secunda facienda nefas putabant vel sermonem audire, cum id eis omnino intolerabile videretur, monasterium in quo stabilitatem Deo voverant, deserere vel ad horam; quod omnino abnegarent, si secundam stabilitatem in aliena aecclesia firmarent. Quesierat super hac re consilium abbas Rodulfus a quampluribus, et [Col. 0344D] Lanfrancus Cantuariorum archiepiscopus tale ei responsum reddiderat, scribens ad eum in haec verba:

L. Cantuariae archiepiscopus Rodulfo abbati salutem. Indicatum est mihi quia de tuo monasterio recedere vis: de promissa stabilitate sollicitus es, ne unde Deum placare debes, inde offendas. De quo rationem talem ostendo, et in ostendendo me in exemplum sic do. Si ego L. manu propria me de aliquo monasterio non recessurum jurassem, viderem autem quod ibi animam meam salvare non possem, exirem, nec perjuri crimen incurrerem. Qui enim Deo propter Deum alligatur, non solvitur ab ipso, nisi contra ipsum solvatur. Porro ab ipso contra ipsum non solvitur, qui [Col. 0345A] propter amorem ejus, et ut ei bene placeat, a filiis discordiae, superbiae, diffidentiae, et, ut apertius dicam, a filiis diaboli migrat ad filios pacis, spei, humilitatis, immo filios Dei. Qui enim sic transit, nonne fugit a sede diaboli ad sedem Dei? Quis autem judicet illum dampnandum, qui ut ad patrem, ut ad Deum et amicum, fugit ad ipsum? Preterea qui sic transit, non ab aecclesia ad aecclesiam transit. Non sunt plures aecclesiae, sed una est toto orbe diffusa, et uni Deo ubique servitur, uni regi militatur (fol. 134'). Postremo sanctus Benedictus, qui stabilitatem praecipit firmare, monachum ab illo monasterio ad aliud venientem suscipi jubet, et, si bonae vitae fuerit, ut stabilitatem firmet suaderi.

His et aliis quampluribus probabilibus argumentis [Col. 0345B] et rationibus muniti, praecepto patris sui obtemperantes, quidam stabilitatem ecclesiae Divionensi in praesentia patris monasterii professi sunt et obedientiam; quidam autem dubitaverunt, et adquiescere ut profiterentur noluerunt. Ego eram, Jesu bone, de dubitantibus unus, cum tua pietas per servum tuum abbatem nostrum mihi jam praecepisset, ut fideli tuo, cui complacuerat sibi in me anima ejus, cotidiana adhererem instantia: quamquam et hoc ipse timerem, quia viri modestiam, pietatem et dulcedinem non noveram: cujus licet nossem sanctitatem, reverebar. Et tamen adherebam ei de longe, et benignitatem ejus multopere sitiebam, quia bonis coesse et cohabitare desiderabam, quod totum abs [Col. 0345C] te erat, domine Jesu. Venabatur ille discretione praecipua, ut peritus auceps, animam meam, muneribus quibusdam et affectione multimoda, quae tamen religionis propositum non excederent, attrahendo et quasi inlaqueando devotionem meam, quae aliquanta erat erga illum; sed rursus timebam hominem quem non noveram, quamquam jam ei pectus nostrum aperuissem, et omnia animae secreta retexissem. Quid erat, domine Jesu, in corde illius fidelis tui? Quid erat, cum me ita dimitteret voluntati propriae, ut etiam publice prohiberet, quidquid facerem, quidquid dicerem, ne quis objurgaret, ne quis saltim in capitolio reclamaret? Quid erat, cum cotidie quasi pedibus ejus procumbens, cum jam quasi venatus essem, orarem ut me reprehenderet [Col. 0345D] et edoceret, et ipse me quasi repelleret, et optionem daret ut quidquid vellem facerem? Et jam professionem feceram, ad quam faciendam tali ratione ductus sum. Casu de claustro veniebam, cum ipse sederet in consistorio suo, et videns me, de professione monere cepit. Ego audito quod nolebam, erubui, et gradum repressi; cum ecce columpnae ligneae appropians, colubrum offendi spira sua inrotatum. Cui, cum nesciens quid esset, quia nichil [Col. 0346A] tale verebar, pedem protendissem, ut quid esset agnoscerem, collo protenso hianti ore morsum minatus est. Cum clamassem, et gradum retro tulissem; jussu ejus prior adveniens, pede capite colubri conquassato, mortuum projecit, clamante eodem viro beato, et dicente: Occide, sic moriatur serpens qui insidiatur saluti fratris Hugonis! me quoque in corde assentiente, et dicente: Sic fiat, amen. Statim, Jesu bone, ut hoc in corde meo deliberatum est et assensum, dulcedo tua in me pie convaluit, et sensi amorem tuum quasi extinxisse in me omnia venena serpentis, quae me ab inplenda obedientia professionis inplendae impediebant. Quid mora? die eodem sentiens vir praefatus cor nostrum inmutatum, te ut credo inspirante solum me aggressus est, [Col. 0346B] et cum multa de simplicitate et modestia abbatis nostri perorasset, quedam etiam de inreverentia nostra et pertinatia, qua obedire patri spirituali refugiebamus, replicuisset, deducta in medium auctoritate regulae, quae praecipit obediendum patri, etiamsi ipse, quod absit! aliter agat, nec esse discutiendum de obedientia: vicit me, fateor, auctoritas viri, et vis verborum ratione et auctoritate subnixa, illud etiam, quia te praestante veritati repugnare nolebam. In omnibus tibi, bone Jesu, gratias ago, quia protexisti me; quia sub umbra alarum tuarum fovisti me, et gratia servorum tuorum fidelium donasti me. Itaque eo deducente, abbati nostro de pertinacia satisfeci, et in crastino praeceptis eorum [Col. 0346C] obedivi. Per omnia benedictum nomen gloriae tuae, qui disponis omnia in tranquillitate. Precor, domine Jesu, non me secernas a numero et consortio servorum tuorum, qui dereliquerunt gloriam mundi cum suis oblectationibus; quia et ego, cum tu inspirasses cordi meo, seculum et quae ejus sunt voluntate promptissima postposui et postpono, animam et corpus meum tibi domino Deo, teste et mediatrice beata Maria, devovi et voveo, et in tuo servitio emori praeopto, quia tibi servire regnare est (fol. 135). Mortifica in me, Domine, quidquid illud est quod neque cibis neque sacrificiis aptum est, et da Patri nostro servo tuo abbati Divionensi videre quae optat de nobis; ut lauderis in ipso et in nobis, qui es potens, gloriosus, admirabilis et benedictus in operibus [Col. 0346D] tuis.

(Anno ab inc. Dom. 1088.) Igitur his qui residui erant ad obediendum inclinatis, cum in pace et modestia quieti spiritus Deo ab omnibus serviretur, ecce repente de obitu papae Gregorii VII nuncio veniente [* 2Kb] ; fratrum praecipue corda turbata sunt, dolentium desolationem sanctae Dei ecclesiae, quamquam congaudendum illi scirent, quem multis tribulationibus probatum suo jam Dominus gremio [Col. 0347A] confoveret; pro animae tamen ejus absolutione et requie consuetudinarium pensum promptissima voluntate persolverunt in officiis et celebratione missarum et largitione elemosinarum. Vigebat enim virtus caritatis in patre nostro abbate Divionensi, quae tanta erat, ut quamquam eo anno ubique tempestatis violentia maturae segetes in spicis et vinum in racemis, omnia prostrata et prorsus dampnata essent, nichil tamen minus fieret in refectorio et elemosina, cum fratres centenarium fere excederent numerum, et his qui de terra fertili et plenissima venerant, et nichil minus noverant quam penuriam pati, abundantissime in omnibus ministraretur, et tua pietas omnia supplebat, domine Jesu. Et quidem juste. Habenti enim caritatem, dabitur et abundabit. [Col. 0347B] Quae autem major potuit esse karitas, quam virum anno integro a monasterio semotum, inde ad sua redeuntem omnia invenisse confusa et prorsus adnullata, cum omnia deessent, panis, vinum, substantia, 40 fratres cum gratiarum actione suscepisse; et qui suis nullo pacto quibat in necessariis sufficere, hunc pro his quos non noverat deducendis ad terras extraneas isse, et suis eos expensis ad suum locum deduxisse? Hec sunt tua, Jesu, mirabilia, hec de tuo fonte procedunt. Noverat ille tuus famulus, te tuis non defore, qui consuesti cibos in deserto parare, et de paucis panibus multa milia hominum saciare. Hec etiam ei tua omnipotentia praevidisti, qui et necessaria ei subministrasti, et insuper tanta in praediis et fundis aecclesiae eidem anno [Col. 0347C] ipso et deinceps contulisti, ut duplicatus videretur census aecclesiae, et insuper te donante, benedictionem hereditate possidebit, quia in modico inventus est fidelis.

Anno igitur sequenti, persequutione Heinrici tyranni Herimannus Mettim exiit, et sedem cathedrae ejus Walo abbas sancti Arnulfi illicite usurpavit. Actum est illic miro Dei judicio, ut cum ad execrationem ejus crisma quereretur, et allatum esset crisma ab Herimanno confectum, episcopus Virdunensis reprobatum crisma quod sanctum erat, projiceret, et allato suo, quod ipse contra jus et fas sacraverat, inde perficeret Walonis sacrationem, ne benedictionem patris filius impudens mereretur. [Col. 0347D] Walo tamen, quia patris cubile ascendit, publicam penitentiam egit. Heinricus in loco ejus Brunonem quemdam exepiscopum creavit, qui postea ab urbe cum dedecore et ignominia pulsus est, et sic Herimannus post multa laboris et viae pericula a suis de Langobardia, quo cum Mathilde morabatur, revocatus, 4 anno egressionis suae Mettis recipitur cum omnium affectione, anno ab inc. Dom. 1089. Eodem [Col. 0348A] anno Odo Ostiensis episcopus in papam consecratus est, et Urbanus dictus est (1088, Mart. 12).

Nos igitur loquuturi de obitu domni Herimanni, videamus primo revelationem factam de translatione corporis beati Clementis, primi Mettensis ecclesiae apostoli et episcopi, et de obitu ejus. Apparuit sanctus Clemens cuidam puero Hugoni nomine, innocentis et simplicis vitae, et ostendens ei in aecclesia sancti Felicis locum sepulturae suae, praecepit ut iret et diceret Herimanno Mettensi episcopo, ut elevaret inde ossa ejus. Adjungens etiam quia die tertio post factam revelationem corporis sui ipse moreretur. Injunxit etiam puerulo ut mutaret vitam et ne quid puerile ageret, sed monasticum appetens indumentum, Deo servire studeret. Puer evigilans [Col. 0348B] dominum advocat---patre enim et matre orbatus apud eum qui sororem suam habebat, morabatur,---et venienti visionem indicat. Petit ut ducatur ad episcopum. Sed dominus ejus timens, duxit eum ad abbatem sancti Felicis, cui puer quae viderat refert. Ille religiosis personis omnia per ordinem pandit, inde jam omnes episcopum de translatione ammonent. Puer vero sollicitus de inplenda obedientia, flebat quidem quia non praesentabatur episcopo. Illi vero Gallico laborantes coturno, abbati sancti Felicis inponebant factam revelationem, quasi ut majoris esset auctoritatis, silentes de puero. (fol. 135') Requisivit etiam monasticum habitum, sicut ei injunctum fuerat, et cum a quibusdam in monasterio sancti Clementis [Col. 0348C] judicaretur poni debere, sua ipsius voluntate, quia duos fratres in monasterio sancti Vitoni habuerat, qui jam seculo excesserant, illuc ductus est et susceptus. Det illi Dominus vitam in omni sanctitate et religione perfectam meritis et intercessione sancti Clementis, ut videat bona Domini in terra viventium.

(1090.) Igitur venerabilis Herimannus in urbe sua susceptus, in quadragesima infirmari cepit, et tamen ab episcopali officio multis infirmitatem ejus admirantibus, non destitit. Et quia multis jam praecedentibus annis a quibusdam religiosis personis ammonitus fuerat de translatione beati Clementis, urbis Romae patricii, postea discipuli et legati beati [Col. 0348D] Petri, qui ab eodem missus primus Mettensis aecclesiae apostolus et episcopus extitit, quibusdam etiam asserentibus per revelationem satis probabilem, hoc esse reservatum a Deo inplendum diebus ejus, orationes et jejunium, ut erat pius, pie ordinavit, et post pascha translationem distulit, et diem determinavit. Abbas autem sancti Felicis revelationem sibi a puero relatam partim aperuit, partim dissimulavit. [Col. 0349A] Tacuit enim diem obitus ejus eadem revelatione determinatum die tercio post translationem ejusdem beati Clementis. In cena Domini quanto affectu penitentes reconciliaverit, quam devotum se in consecrando crismate exibuerit, quis satis narrare possit; cum magis angelus quam humana persona filiis ecclesiae astantibus in ipso refulserit? Infirmitas licet gravis dignitatem vultus et oris constantia mentis in ipso turbare non potuit. Cum omnibus praedicaret publice, non tacebat in domino Deo suo confisus de vitandis Symoniacorum et Nicholaitarum sacrificiis, exponens Nicholaum ideo secundum beatum Augustinum ab apostolis hereticum judicatum, quia in ordine diaconatus eum quem prius habuerat uxoris usum apostolis arguentibus [Col. 0349B] dimittere noluit. In pascha celebrato divino officio, se et oves sibi commissas sacramento corporis et sanguinis Dei munivit. Eadem die ad vesperam gravius infirmari cepit. Appropinquante vero die determinato ad transferendas venerabiles reliquias, vires tenues Domino annuente recepit, et in transferendo beato Clemente Kal. Maii cum summa cleri plebisque devotione divina gratia desiderium ejus inplevit, et tota urbe, immo tota regione ad verbum praedicationis ejus astante, et de ore ejus rore supernae dulcedinis distillante, omnibus absolutis, et ab omnibus quasi ab ipso Deo absolutione petita, tandem in auribus omnium desideravit, dicens: Sufficit mihi! O utinam respiciat Deus, et [Col. 0349C] finiat labores meos, et suscipiat in pace spiritum meum per intercessionem sancti Clementis, cujus sacratissimum corpus hodie videre, palpare, et transferre magnifico munere nobis de coelo donatum est! Sub hac voce populus ingemuit, et fracto finemque laborum inploranti condoluit. Duobus diebus intercedentibus quasi praesagis vicinis transitus, fidelibus ecclesiae fieri epistolas jussit, orans et adjurans per viventem in secula seculorum, ut sine dolo, sine simulatione tractarent negocium aecclesiae in simplici et nuda veritate, et omnibus ultimum vale dixit, cum mirabili verborum et vultus affectione. Die tercio circa horam nonam intelligens suum transitum imminere, convocari fratres jussit, et filios astantes ne dolerent voce et manu compescuit. [Col. 0349D] A quibus cum interrogaretur, cui eos desolatos relinqueret, quid eis praeciperet: Commendo vos, ait, Deo; state in fide et doctrina beati Petri, sicut a successoribus ejus et vidistis et audistis. Et post hec omnes benedicens, signo crucis se munivit, et invocata sancta Trinitate, sanctae Mariae se commendans, commune patrocinium sanctorum inplorans, oculis et manibus in coelum elevatis, sine ullo strepitu vocis et motu corporis, quasi obdormiens spiritum emisit. Sequenti nocte apparuit cuidam dilecto suo, quem in filium adoptaverat, qui cum psalmi cantarentur, prae tristitia obdormierat, et ait illi: Noli mestus esse, salvus sum. Iterum apparuit [Col. 0350A] cuidam venerabili viro, et ait: Mortuum me dicunt, sed vivo. Hec abbatibus referentibus, et aliis personis non levibus, cognitum est. Obiit autem Non. Maii venerabilis antistes Herimannus, cruce, mitra et pallio decoratus, et his sepultus insigniis in ecclesia sancti Petri anno ab inc. Dom. 1090.

(1089, Mai. 7.) Anno praeterito Teodoricus Virdunensis defunctus erat 4 Non. Mai, qui tamen in infirmitate de communione Witberti et de expulsione fratrum penitentiam egit, culpam professus est; (fol. 136) et a quodam fratre Gerardo nomine quondam canonico et archidiacono Virdunensis aecclesiae, tunc autem monacho sancti Vitoni, quem Rodulfus abbas pia sollicitudine pro hoc illo miserat, praecepto ejusdem abbatis, [Col. 0350B] qui potestatem absolvendi eos, qui ab excommunicatis redibant, ab apostolica sede optinuerat, absolutus est. Ex tunc abbas Rodulfus cum fratribus ad coenobium sibi commissum revocatus est, cum post discessum ejus intrassent in illud lupi [420 1Kb] rapaces loco non parcentes, et Deum et hominem non reverentes, a quibus ita omnia confusa sunt et destructa, ut memoria confusionis et pessundationis illius hodieque oblitterari non valeat. Quo in facto admirari libet prudentiam et caritatem patris nostri abbatis Divionensis, qui tales et tantos fratres cum suscepit, letatus est, cum remisit loco, gratulatus est. Utique solus temporibus nostris inventus est, qui fratres quos tempore necessitatis [Col. 0350C] retinuerat, pacis tempore dimitteret, nec doleret. Quod enim eos suscepit, et congregationem congregationi sociavit, signum fuit cui contradictum est, adeo ut omnes rogarent in bonum monstra converti. Nam et Cluniacensis abbas domnus Hugo cum inprobasset factum ejus, dicens inpossibile fore tres congregationes invicem esse concordes, tale ei dedit concilium, ut si vellet ecclesiae sibi commissae pacem adquirere, eos qui vellent aecclesiae Divionensi perpetualiter stabilitatem firmare retineret, qui vero nollent a se omnino dimitteret. Aliter tuta esse pax aecclesiae non posset, cum illi qui essent suscepti vel nutriti in aecclesia, dissentirent ab illis qui suscipi refugerent, quod religioni adversabatur. Attestans se id facturum, si similis ei necessitas [Col. 0350D] incumberet. Hoc ipse ab ejus ore audivi, cum essem cum eodem patre nostro Cluniaci. Jam enim me secum ducebat, ut viderem quae circa eum erant, et perfectioni operam darem; cum ipse, humiliter requisitus a me quare tanto tempore voluntati me propriae dimisisset, breviter respondit: Volebam inquiens, scire si terra tua semen verbi susciperet, si suscepto semine fructum faceret, ne incassum sementem jactarem, ne labor et inpensa periret. Quibus ejus verbis ex devotione affectum, ex affectu devotionem colligens, tibi, Christe, gratias agebam, et ut fructificaret in me gratia tua; ut letaretur in te de nobis multo affectu orabam, et adhuc in eodem maneo [Col. 0351A] desiderio, supplicans ut adsit nobis dignatio tua, quae nos dignos faciat propitiatione tua: quatinus operante in nobis misericordia tua, alieni inveniamur ab omni iniquitate, ut letetur paternus ejus affectus de filiatione nostra. O Deus, et o beata mater ejus, suscipite clamores cordis ejus pro nobis, et laetificate animam ejus de nobis, ut simul inveniamur in sorte gloriae filiorum Dei. Ingratus enim patri beneficia danti esse nolo, nec remotis arbitris agere gratias. Et licet in adolescentiam collata pereant, quia ipsa numquam retractentur, ego qui beneficium inveni impensum grate accipio, primam ejus pensionem solvo, quod grate ad nos pervenerint effusis affectibus judicando, et hoc ubique testando. Et si referre gratiam non potero, illud [Col. 0351B] certe non desinam ubique confiteri, me referre non posse.

Fratres igitur pater noster et gaudens suscepit gaudensque remisit, quia depositum Dei esse sciebat, et ideo in servando illo et remittendo voluntati Domini sui libens parebat. Ut enim ait beatus Ambrosius in libro de excessu fratris nichil interest, utrum abjures depositum, an doleas restitutum. Non igitur doluit restitutum, quia sciebat Dominum; et voluntati illius contraire nefas putabat. Reversus est autem ad coenobium suum cum fratribus suis domnus abbas Rodulfus anno ab inc. Dom. 1092. cum jam ecclesiae Virdunensi Richerus praelatus esset, in aecclesia sancti Stephani Mettensis decani functus officio. Mettenses vero domno Herimanno [Col. 0351C] viduati, elegerunt quendam clericum Trevirensem Popponem nomine, fratrem Heinrici comitis palatini, et absque regio dono sola electione praeponentes eum aecclesiae, de consecratione tractare coeperunt. Et quia Trevirensis episcopus Wibertistarum communione contaminatus erat, a domno Lugdunensi archiepiscopo consecrari eum expetierunt, imposito negotio hoc strenuitati domni abbatis Divionensis, de cujus industria confidebant. Qui nichil cunctatus, domnum Lugdunensem cum duobus suis suffraganeis, Matisconense scilicet et Linguonense, per bella et gladios, cum omnia mortem intentare viderentur, Mettim usque deduxit; a quo et consecratus est prima ebdomada quadragesimae cum gloria, et sic [Col. 0351D] domnus Lugdunensis cum suis reversus est ad propria. Sequenti anno Richerius [421 1Kb] pro consecratione sua Lugdunum veniens, cum sacramento se de simonia purgasset, in die sancto paschae consecratus est ab eodem, praesentibus episcopis Matisconensi, Cabilonensi, Augustensi, Tullensi, cum filiis Virdunensis aecclesiae, et litteris domni Mettensis de ejus electione concinentibus.

Anno ab inc. Dom. 1094 [(194) 1Kb] , concilium habitum [Col. 0352A] est apud Eduam 32 episcoporum a domno Hugone Lugdunensi (Oct. 15), cui etiam interfuerunt abbates quamplurimi et viri religiosi.

Anno ab inc. Dom, 1095, feria 4, luna 25, 2. Non. Aprilis, a noctis medio usque ad auroram stellae de celo cadere visae sunt, et eadem nocte Gyraldus abbas Silvae majoris [(195) 1Kb] migravit ad Dominum (fol. 136'). Eo quoque die domnus Lugdunensis archiepiscopus iter arripuit ad Sanctum Jacobum [(196) 1Kb] , honesto clericorum et laycorum comitatu decoratus, et apud Anicium [(197) 1Kb] tribus diebus remoratus, cum maxima difficultate ab eisdem avulsus est, cum convenissent ibi quamplures religiosi ad retinendum eum. Venit autem ad Sanctum Jacobum imminente vigilia diei sancti pentecostes, et [Col. 0352B] in die sancto missarum sollempnia ad altare sancti publica celebravit, astante episcopo et clero populoque infinito. In crastinum accepta a sancto licentia, destinavit ad sua redire, et venit Lugdunum die 3. ante navitatem sancti Joannis baptistae, ubi cum favore et laude et gaudio omnium susceptus, nuncios habuit papae Urbani [* 2Kb] de Apulia venientis et ad Galliam festinantis.

(Nov. 18.) Hic habuit concilium apud Clarummontem, cui praeerat Durannus episcopus, cujus dejectionem cum meditata esset Cluniacensium devotio, Christus eum exaltavit, et quod ei placuerit, modo mirabili manifestavit. Cum enim suscepisset legationem, ut papam hospitio reciperet, et [Col. 0353A] necessaria subministraret, et ipse ad hoc cum gratia accingeretur, graviter infirmari cepit, quibusdam eam ipsius infirmitatem male interpretantibus, cujus meritum Christus proxime populis erat ostensurus. Insidiabantur autem ei quidam fratrum Cluniacensium, pro eo quod Moysiacense cenobium, quod erat juris ecclesiae Arvernensis, quod etiam pro restauratione ordinis Cluniaci contulerat, salva obedientia et reverentia aecclesiae Arvernensis in subjectione sua habere vellet, et ob id eum apud papam accusaverant, et depositionem ejus attemptabant [(198) 1Kb] . Adveniente igitur papa, visitatus ab eo, et absolutus, cum jam extremum spiritum traheret, nocte sequenti spiritum Creatori reddidit [(199) 1Kb] , lotus et curatus summa filiorum, id est abbatis Divionensis, abbatis [Col. 0353B] Casae Dei, episcopi Gratianopolitani et aliorum diligentia. Et sic antequam concilium inciperetur, toto orbe ad ejus exequias occurrente, ab ipso papa et episcopis terrae est mandatum cum gloria, et sedem ejus Willelmus de Bafia adeptus est laude cleri et populi, praecepto ejusdem apostolici. Obiit quoque infra spatium temporis ejusdem concilii Desiderius Cavellicensis episcopus, et abbas Gemmeticensis coenobii. Anno ipso confirmata est via christianorum euntium cum armis in Hierusalem. Obiit etiam anno eodem Rainaldus Remensis archiepiscopus, Hildebertus Bituricensis archiepiscopus, Landricus Matisconensis [(200) 1Kb] . Judeorum quoque exterminium ipso anno multis in locis factum est a viris Iherosolimitanis. Quod certe mirum videri potest, quod una die [Col. 0353C] pluribus in locis uno spiritus fervore exterminatio illa facta est, quamquam a multis inprobetur factum, et religioni adversari judicetur. Scimus tamen quia non potuit inmutari quin fieret, cum multi sacerdotes data excommunicationis sententia, multi principes terrore comminationis id perturbare conati sint.

(1096) Tunc temporis pro componenda inter fratres Willelmi regis filios concordia, Willelmum videlicet regem Anglorum et Robertum comitem Normannorum, abbas Divionensis ex praecepto papae mare transierat, et ut praescriptum regem ammoneret de multis quae illicite fiebant ab eo, de episcopatibus videlicet et abbatiis quas sibi retinebat, nec eis pastores providebat, et reditus [Col. 0353D] proventusque omnium sibi assumebat, de symonia, de fornicatione clericorum; et quia conventionem fecerat cum eo Albanensis episcopus, quem primum illo miserat papa, ne legatus Romanus ad Angliam mitteretur nisi quem rex praeciperet, et quia adeo auctoritas Romana apud Anglos avaritia et cupiditate legatorum viluerat, ut eodem Albanense praesente et consentiente nec contradicente, [Col. 0354A] immo praecipiente, Cantuariensis archiepiscopus fidelitatem beato Petro et papae juraverat salva fidelitate domini sui regis. Quae res in tantum adoleverat, ut nullus ex parte papae veniens honore debito exciperetur, nullus esset in Anglia archiepiscopus, episcopus, abbas, nedum monachus aut clericus, qui litteras apostolicas suscipere auderet, nedum obedire, nisi rex juberet. Qui veniens tanta libertate usus est, ut rex, integritate ejus inspecta et inadulata mentis constantia, se conciliis et votis ejus adquieturum promitteret, et omnes fideles gratularentur eum advenisse, ad cujus adventum quasi respiraret et resurgeret decus et vigor aecclesiae Anglicae et libertas Romanae auctoritatis. (fol. 137.) Sed quid inperturbatum relinquit inexplebilis gurges [Col. 0354B] Romanae [422 1Kb] avaritiae? Rex suspectam habens viri auctoritatem, quem jam diu venturum audierat, legatum papae praemiserat, et in manu ejus auri probati et purissimi 10 marchas. Hoc fisus praenuncio, respondere praedicto abbati differebat, et interim eum in pascha secum retentum reverenter et honorifice tractabat: cum ecce legatus rediens, inducias regi de omnibus usque ad nativitatem Domini reportavit, per quemdam papae nepotulum seu vernaculum, si debita beato Petro caritas in suo discessu maturius ut credebat futuro, ei per eumdem tantae auctoritatis legatum, ut est papae sororis filius, et si non tota, saltim ex parte mitteretur. Quo responso accepto, rex letus factus, praefato viro apostolicas praetendit inducias; quamquam [Col. 0354C] privatim et publice hoc ipsum papae improbaret factum, qui tantum virum fama ubique celebratum, privilegiis auctoritatis suae munitum, ita inhoneste tractasset, ut legationem ejus unius laycae personae, nec litteris apostolicis nec secularis scientiae seu dignitatis honore munitae, rescinderet. Sic re infecta, fama tamen sua, integritate, honestate, sapientia omnibus oppido commendata, ab eodem viro recessum est; et tamen pro componenda inter fratres pacis concordia in Normannia substitit, donec pace facta, decem milium marcarum pensione accepta, terram suam comes Normanniae regis Anglorum usque ad trium annorum spacium custodiendam traderet, et sic Iherosolimam profectus, ab [Col. 0354D] eodem abbate usque ad vicum qui dicitur Pons Arliae [(201) 1Kb] comitatui ejus Stephano comite Franciae et Roberto comite Flandriae adherentibus, deductus est.

Verum cum adhuc in Normannia essemus, congregatis ad exequias Matisconensis episcopi domno Lugdunensi archiepiscopo, Eduensi quoque et Cabilonensi episcopis, electus archidiaconus Lugdunensis Berardus consecratur in episcopum Matisconensem [Col. 0355A] [(202) 1Kb] . Ibi quoque domnus Eduensis episcopus Hagano conquestus plurimum desolationem Flaviniacensis ecclesiae, cum jam post obitum domni Raynaldi, fratris ducis, septem annis ecclesia eadem pastore viduata mansisset [(203) 1Kb] , me eo quod quasi essem notus archiepiscopo, quod etiam persaepe fecerat, requisivit ab eo in abbatem; quod etiam vix optinuisset, nisi canonicorum et laycorum suffragia ad id expetendum sibi adhibuisset. Optinuit tamen, et missus est Cabilonensis episcopus, qui domnum Divionensem apostolica auctoritate ut assentiret, me etiam ut obedirem vice sua constringeret, quod et factum est ubi redivimus. Confirmata vero electione, et consecrationis determinato die, archiepiscopum adii; quae ejus super hoc esset sententia [Col. 0355B] requisivi. Ipse anxietatem nostram plurimum consolatus, ad exequendum quod jubebatur ratione induxit, auctoritate munivit; et sic dimissum, litteris suis honestavit, quas misit Eduensi episcopo in hec verba:

Venerabili in Christo fratri, Haganoni [423 1Kb] Eduensi episcopo, Hugo Lugdunensis ecclesiae servus salutem. Quotiens humilitatem nostram dilectio vestra adierit, quotiens nos pro restauratione Flaviniacensis aecclesiae rogaverit, benignitas vestra satis recolit. Quesistis Ã  nobis multa sedulitate et instantia karissimum fratrem nostrum Divionensis ecclesiae monachum Hugonem, quem nobis assumpseramus, cujus nos sedulitati credebamus, immo cujus lingua vox nostra erat; et quod quesistis, ab invito et nolonte [Col. 0355C] quasi extorsistis. Electionem igitur ejus a vobis [424 1Kb] factam apostolica auctoritate confirmantes, consecrationem ipsius pro debito vestro vobis inponimus, certum habentes, quia, etsi corpore absentes sumus, spiritu praesentes ad honorem Dei per Christum in Spiritu sancto consecrationi eidem intererimus, et fideles vobis cooperatores erimus. Nunc igitur praedictum fratrem et filium nostrum, quem tanto subjicimus oneri, vestrae specialiter tuitioni contradentes, committimus eum fidei vestrae. Quem quidem semper penes nos volueramus retinere, sed cessimus instantiae vestrae. Nostis quo eum teneamus affectu; hoc ipso vobis eum committimus. Et autem consilium et auxilium nostrum non deerit; qui non solum [Col. 0355D] Flaviniacensi aecclesiae, verum quotquot sunt in dioecesi vestra pro ejus amore parati sumus pro debito subvenire. Ita ergo agite, ut idem frater pro adjutorio et consolatione sibi impensa gratias nobis habeat referre, ut habeatis gratiam super gratiam.

(fol. 137') Anno itaque dom. inc. 1097. [(204) 1Kb] ind. 5. anno aetatis 32. die 10. Kal. Decembris, qui est dies festus sanctae Ceciliae (Nov. 22.), 7. sabbati, [Col. 0356A] Flaviniacum nobis ingressis, in crastinum consecratione peracta, de profectu ecclesiae tractatum est; et si post dies paucos a domno episcopo et domno Divionense ceterisque discessum est.

Eodem anno Aymo reddidit 3 solidos censuales de castro quod Sacriba dicitur, et de terris in circuitu castri ad jus aecclesiae Flaviniacensis pertinentibus, in festivitate sancti Petri in plenaria curia, quos retinuerat multis retro annis, et pro retentione culpam fecit, et absolutus est. Actum die festo apostolorum.

Quidam etiam Folcuinus acceptis a nobis 15 solidis, calumpniam quam habebat in manso de Galiaco, quod Waldinus dederat, vurpivit praesentibus his . . . . consanguineo suo, qui frenum [425 1Kb] trium solidorum pro concessione habuit.

[Col. 0356B] Pro equabus quas ceperat et abduxerat Wido Luciniacensis 100 solidos dedi.

Odoni vicecomiti Rubeimontis, cum noster factus est, pro quibusdam compositionibus 30 solidos dedi.

Girardo de Duisino 11 solidos pro quodam nostro serviente de Galiaco, Artaldo de Sancto Baudelio 20 solidos.

Hagano etiam de Roca noster factus, vidente Raynaldo avunculo suo, calumpniam faedi [426 1Kb] . [(205) 1Kb] sui Finium Deo et sancto Prejecto et nobis dimisit, acceptis a nobis 20 solidis. Actum Flaviniaci.

(1097, Febr. 6.) Hildegarius etiam de Gurziaco noster factus, quod non fuerat antecessorum nostrorum, auxit elemosinam quam avus suus fecerat, dans ecclesiae nostrae Eremburgem filiam Hellardae [Col. 0356C] filiae Wihelelmi, et omnem posteritatem eorum, acceptis a nobis solidis 58 pro caritate. Actum mense Febr. 6. feria, 8. Idus Febr.

Aymo etiam Lovels liius [(206) 1Kb] homo noster omnem alodum suum Deo et sancto Petro sanctoque Prejecto tribuens, torturas quas in casamento nostro faciebat, vurpivit, enarratis coram omnibus rectis consuetudinibus casamenti, de capite mansi 2 sextarios avanae, et 4 vini in salvamento.

Feci etiam pacem cum Wolone Sarmaciensi, et ei nostro facto 100 solidos, equum 1, canem 1 dedi.

In redemptione aecclesiae de Fontanis 35 solidos dedi. In caldaria Salinensi 40 solidos pro equo.

In redemptione terrae et vinearum, quas praedecessor [Col. 0356D] noster abba Raynaldus Walterio Frossardo homini ducis promiserat, 30 solidos dedi, et terram retinui.

Teberto praeposito pro quibusdam placitis 25 solidos dedi, et pro compositione cervi quem canes sui moverant, et homines nostri ceperant meque nolente diviserant, solidos 30. Bernardo de Montbar in captione sua solidos 30.

[Col. 0357A] In redemptione fanoni deaurati et capsae argenteae 60 solidos dedi, et in cappa 7.

Dedit ecclesiae nostrae quidam miles nunc conversus Arnulfus de Monasterio mansum 1 apud Prusiliacum.

Dedit etiam Gislebertus de Luciniaco mansum 1 apud Darciacum pro filio suo Pontio nomine, cum omnibus appendiciis, et homines tres cum eorum posteritate.

Dedit itidem Hugo de Draciaco mansum unum cum appendiciis in eadem villa pro filio suo. Actum apud Colchas.

Brutinus etiam dominus castri, quod olim Sedunum, nunc Blismurus dicitur, reddidit nobis aecclesiam castri ejusdem cum appendiciis et cum omnibus [Col. 0357B] quae olim possederat vel tunc possidebat. Et quia de suo proprio quaedam ad victum fratrum addidit, 20 ei solidos pro caritate dedi.

Aymo miles ejusdem castri, avunculus ipsius, ad conversionem in infirmitate veniens, reddidit Deo et sancto Petro et sancto Prejecto terras et homines quas nobis vi auferebat, et calumpniam dimisit.

In redemptione cappae et pallii solidos 110 dedi.

(1099, Apr. 14.) Prefatus etiam Hildegarius Gurziacensis quia Bellum Locum nobis auferens injustitiam nobis fecerat, multo tempore a nobis excommunicatus, tandem culpam fecit apud Conedam, et absolutus a nobis est. Hominium recognovit et resirmavit, et ex toto cellam eandem vurpivit. Obsides dedit, quorum haec sunt nomina: Hugo [Col. 0357C] frater ejus, Rainaldus de Roca, Deodatus, Girardus de Roura, et frater ejus, Waldricus, Gauzfredus de Masiaco; cui ego 20 solidos dedi. Actum 5. feria paschae 18. Kal. Maii Conedae.

Pontius quoque Grimensis comes pro homicidio quod fecerat de Pontio serviente nostro, natalem et neptem ejus nobis reddidit 110 solidis acceptis, et absolutus est 16. Kal. Maii. Postea eum cepit, et pro redemptione 50 solidos habuit.

(fol. 138.) Joffredum de Prumiaco, et fratrem ejus cum uxoribus et filiis, uxore quoque Odonis Tuat. et uxorem Heinrici cum filiis, uxorem etiam Johannis de Poliniaco cum filiis et totam eorum progeniem, quae latissima et optima est, mediante Raynaldo [Col. 0357D] de Roca, datis solidis 30 Odoni vicecomiti Rubei montis, sancto Petro quietam feci. Testes horum, qui infra: Gislebertus juvenis. Teubodus Mant, Rainaldus Roca, Gislebertus de Turre, Hagano Roc, Hugo Miscus, Goslenus, Gerardus Duis, Brunardus, Rainaldus Fla, Rainaldus.

Willelmo de Turraboit 30 solidos pro quibusdam compositionibus; Gisleberto solidos 30 pro redemptione equi illius de Grosbof quem cepit et mihi reddidit.

[Col. 0358A] (fol. 137') Anno eodem ab incarn. Domini 1098, obiit Agano Eduensis episcopus 7. Kal. Julii [(207) 1Kb] ; et sequenti obiit abbas Rodulfus 5. Kal. Aprilis. Regimen aecclesiae Eduensis post venerabilem Aganonem Norgaudus suscepit, in eadem aecclesia praecentoris functus officio [(208) 1Kb] . Hic sub contentione electus est. Pro qua tamen electione cum multoties Eduam issem, quia vox nostra prima esse debebat in electione; tandem in ascensione Domini invitatus, cum essem in exteris partibus, occurrere nequivi. Quendam tamen e nostris misi, qui vicem nostram suppleret; et ego postmodum exoccupatus, Lugdunum euntem ad consecrationem solus de abbatibus sum prosequutus: et hec faciens furorem animi ejus, quem conceperat ex absentia nostra, [Col. 0358B] sedare non potui, cum etiam in redeundo duobus ei diebus apud Colticas [(209) 1Kb] et toto comitatui ejus servierim satis superque. Hic Flaviniacum veniens honeste a nobis susceptus est; et in eadem nocte dominicae diei, cum ei honeste servissem, in treva Dei bancos et scarritiones [(210) 1Kb] mercati homines ejus fregerunt et tulerunt, quia erant ante domum episcopalem, et terra ipsa, antequam domus ibi fuisset, censita erat hominibus pro mercato eorum; et requisiti ab hominibus quorum juris erant, redditi non fuerunt. Et cum redditi non essent, interim emit quidam homo eorum carnem bovis ad opus episcopi: cum homines nostri pro reverentia episcopi alibi eum vellent occidere, ille coegit eos ante praefatam domum mactare, nostrique parati sunt [Col. 0358C] affirmare, quod defensionem eis et tuitionem promiserit. (fol. 138) Occiso bove, homines nostri jussu nostro pro honore episcopi alibi eum traxerunt. Videntes homines quorum erat terra censita, quia ego eis primus, qui defendere debebam, de consuetudine et usu eorum deficiebam, ipsimet in terra censuali sua scarritiones firmaverunt, et carnes reposuerunt. Propter baculos qui allati sunt, et quia congregati sunt homines ad tuendum usum censualitatis suae, malum fuit episcopo, et dixit se assallitum; tamen hominem non percusserunt, quia nullus eos assallivit, et ipsi neminem. Ubi vidi molestum id esse episcopo, ego ipse cum quibusdam fratribus et nobilibus viris et servientibus ivi ad eum, et cum [Col. 0358D] consilio optuli ei, quod tantum ei inde facerem in crastino, quantum congrueret justo et honori, et quantum possem et deberem. Et mox ascendens, casatos requisivi et nobiles quos potui, ad faciendum quod optuleram. Interim ipse christianitatem mihi abstulit [(211) 1Kb] ita ut nuptiales qui aliunde veniebant missam perdiderint, et corpus sepulturam. Ego tamen quod promiseram munitus consilio implere volui, et in me non remansit, nec sic missam habui. Diem constituit mihi apud Eduam; suscepi. Cumque [Col. 0359A] vellet ut homines illo ducerem, dixi non facturum; non enim poteram, quia nec usus erat aecclesiae. Quesivi christianitatem, nec habui. Videns quia non haberem, de casatis ecclesiae salvam firmantiam ei optuli quattuor milia solidorum, Walonem de Sarmatia, Gislebertum de Luciniaco, Rainaldum de Roca, Milonem de Frollone, Goslenum Sinemuro, Rainaldum, et Hugonem praepositum, videntibus canonicis suis, Walterio, Stephano, Duranno, et laycis Aymone et Josberto; et hec faciens missam quesivi, et non habui. (Jul. 15.) Eduam ivi, et in placito, quia ita egeram, missam ante alia quesivi, et hoc per judicium curiae. Et quoniam de testimoniis nostris laycos nominavi et ostendi, et quia de suis laycis Bernardus mariscalcus noster nominavit [Col. 0359B] Aymonem et Josbertum, judicium factum est per clericos et laycos. Firmantiam autem hanc ita fuisse oblatam affirmare voluerunt nostrates, ut judicatum fuisset etiam per ignis aut aquae judicium. De his factum est hujusmodi judicium:

Quoniam abbas et sui Josbertum non nominavit ad placitum accipiendum, hoc debet esse in respectu quod abbas requirit de missa recipienda, et propter hoc ipse non debet babere respectum de justitia hominum facienda.

Audito hoc judicio obstupui, et consilium aecclesiae quod antea habueram requisivi, nec habui. Cumque adhuc morarer in consilio placiti et judicii, rupit placitum, et abiit pransurus. Misi ad eum, et respectum quesivi, et non habui, nisi judicium laudarem.

[Col. 0359C] Quantum pro hujusmodi placito gravaverit ecclesiam, hinc colligi potest, quod hac eadem septimana, qua hoc factum est, centum equos absque servientibus 2a, 3a, 4a, 5a, 6a feriis Eduae me tenere fecit; et communiam Eduensis et Cabilonensis paroechiae super nos postea Flaviniacum juratam adducere voluit, quod tamen infectum remansit. Voluit etiam interdicere omnes cellas et loca ad nos pertinentia; sed obstitit votis ejus integritas capituli Eduensis; fecisset tamen, nisi obstitisset. Tandem cum multociens pro hac causa Eduam venissem, justitiam praesentans, et aliquando misericordiam quaerens, et nec justitiam habuissem nec misericordiam, consilio et hortatu ejus quidam fratrum nostrorum insurrexerunt [Col. 0359D] in me, dicentes me conscium fuisse seditionis illius pro qua hec agebantur. Et ob id vocatus Eduam proficisci ceperam, vallatus consilio monachorum nobilium et servientium, ut credebam, quod tamen amisi instinctu ejus. Nam Bernardum de Montfort, quia suus erat de feodo sancti Petri, cui promiseram solidos 30 et bonum nostrum tenebat, ipse ne mecum iret prohibuit. Quod ceteri videntes, cum essemus 25, omnes recesserunt a nobis. Ego solus cum solo monacho et 3 servientibus capitulo me praesentavi. Ecce circa horam terciam advenerunt, conscio eo, quidam nostrorum, accusantes me in capitolio, quod [Col. 0360A] conscius fuissem, et alia quedam objicientes, quae probare non poterant, maxime cum essent infames personae. Quidam etiam eorum Helinannus me relicto in consessu etiam canonicorum sedebat, cum eo manducans, bibens et equitans. Ego cum essem paratus canonice respondere et judicari, monachum ipsum nostrum, quem mihi episcopus tulerat, canonice requisivi, nec habui. Insuper vidi eos me accusantes, et compulsus sum, ne quasi culpabilis viderer, ipse eis praecipere ut erga me loquerentur. Abbatem ibi aliquem non vidi; judicium quoque ceptum factum non fuit, quia talis quedam nos concordia sociavit, mediante episcopo Cabilonensi et Anserico praeposito, ut redderem hominem, qui probaret sacramento me conscium non fuisse, et sic amicitiam [Col. 0360B] episcopi reciperem, et in gratiam redirem: feci, nec gratiam, nec missam habui. Insuper prohibuit sub anathemate, ne fratribus ipsis pro hac de causa inimicarer, et omnino eos a nostra dispositione removit; ne vel saltim eos ab oboedientiis, quibus praeerant, removerem.

(Dec. 6) Septies propter hoc placitum a festo apostolorum usque ad festum sancti Nicholai Eduam ivi, nec justitiam, nec gratiam, nec missam habui, maxime cum ad satisfaciendum ei quosdam laycorum, qui impetebantur, illo duxerim contra usum aecclesiae. Quos qualiter ipse tractaverit, pudet reminisci, maxime cum nulla esset occasio pro qua haec agi deberent.

(fol. 138') Fratres quoque nostros Divionenses, qui [Col. 0360C] mihi ad solatium laboris et ordinis custodiam dati fuerant, mihi abstulit, praecipiens auctoritate qua poterat et debebat, ut infra dies tres Divionem nisi eos remisissem, et eos qui projecti fuerant revocarem, nullum in ecclesia divinum officium fieret; et sic in crastinum mane facto Romam profectus est, ut nullus esset de missa recipienda vel fratribus retinendis deprecationis locus.

Ego, qui tanto constrictus articulo vellem etiam majora promittere---nimio enim tedio angebar, quod tantis injuriabar tribulationibus; siquidem a festo apostolorum Petri et Pauli usque ad diem ipsum beati Nicholai natale insignem, quo hec gesta sunt, nulla mea culpa existente, divino officio Flaviniacus vacaverat et sepultura---decrevi omni [Col. 0360D] ei, etiam in contrariis et noxiis, subdi obedientia, ut vel sic leniretur et pacaretur animi ejus pertinatia; et dum ruinam quasi vitare volui, immanis praecipitii [427 1Kb] baratrum incurri. Hoc enim in facto nec ejus amicitiam recuperavi, quam numquam habui, nec monachorum nostrorum caritatem; quin potius, quod ipsi querebant, ad quod intendebant, patris nostri Divionensis et fratrum nostrorum unanimitatem offendi. Et quidem satis digne. Nam pro meritis acta res est, ut qui malum feceram---quod certum est malum mihi esse, bonos a me mittendo ut veniret bonum, cujus venturi nullam [Col. 0361A] habebam confidentiam, sed plenariam diffidentiam---, ut impraesentiarum patet, ipse nec bonum haberem quod non credebam, et quod habebam perderem, ut sola vexatio intellectum daret auditui. Recepi postmodum absolutionem a Lugduno, non tamen per eum, quia per archiepiscopum, et interim dum absens fuit quievi, nisi quod omnia in pejus ruere videbam pro destitutione ordinis, et emendare nequivi, quia solus eram. Tunc cepi sentire quid cogitaverant, quid attemptaverant, quid machinati fuerant, cum jam emendare non poteram.

Interim feci pacem cum Rainaldo de Granciaco, qui frequentibus irruptionibus et depraedationibus omnia nostra perturbabat, et quia justam causam habebat, 60 ei solidos composui. Pacem etiam cum Widone [Col. 0361B] de Luciniaco fratre ejus, et de fedo quod calumpniabatur duos ei modios et octo sextarios reddidi, dum tutor esset filiorum Tebaldi Rufi; quartum mihi laude uxoris suae et filiorum donavit, hominium fecit, et fidelitatem juravit.

His, qui graviores erant, ita pacatis, pro Walterio de Insulis, quem calumpniabatur Gislebertus Mischius, 35 solidos dedi, et pro filio sororis ejus 7 solidos et totam eorum progeniem quietam sancto Petro et sancto Prejecto feci. Actum Flaviniaco.

Ducem pro salvamento [(212) 1Kb] , quod homines nostri de Galiaco contra jus et usum ei dare volebant, Flaviniacum venire feci; et per judicium curiae nostrae [Col. 0361C] et suae, quia foedum nostrum habebat, salvamentum ipsum vurpivit. Cui ego equum centum solidorum pro honore dedi.

Arnulfus etiam de Grosboes, accepta a nobis societate, et 15 solidis pro caritate, duas familias de foedo sancti Petri in Cleriaco et Agerniaco nobis reddidit, et tertiam nobis contra Aymonem Lovel militem nostrum conquisivit. Reddidit et mansum unum in Cavanniaco de terra sancti Petri de fedo suo Flaviniaci, vidente R. majore, et filio ejusdem Arnulfi. Actum 4. feria jejunii mensis Septembris.

Aymo quoque de Griniaco hominium recognovit, et noster factus est. Walterius necnon de Grinione pro filio suo monacho terram magnam et pratum indominicatum [Col. 0361D] juxta Corticellas multi precii sancto Prejecto dedit. Actum die festo S. Petri ad vincula.

Raynerio de Diusmo, pro quibusdam compositionibus, quibus terra de Empiliaco vastabatur, 30 solidos dedit.

Hugo de Asiaco accepta a nobis societate et 7 solidis pro caritate dedit sancto Petro feminam Walonis sacristae, laudante filio suo, et alias quasdam de progenie ejus, feminam scilicet Cristiani.

Quedam sanctimonialis sancti Johannis Eduensis, soror Aymonis Lovel, eodem fratre suo vidente faciente [Col. 0362A] et laudante, hereditatem suam in Agerniaco sitam in terris cultis et incultis, mancipiis utriusque sexus, sancto Petro contradens super altare posuit, ea conditione ut neptis ejus soror Hugonis de Curenciaco, ea obeunte illa potiretur, et post ejus obitum dominio aecclesiae Flaviniacensis eadem proveniret. Defunctis utrisque, de haereditate nos vestivimus. Et cum calumpniaretur praedictus Hugo, judicio dato, duos legitimos homines produximus, praedicti fundi servum qui pariter datus est, et ministralem ejusdem fundi nostri qui interfuit, et probare voluerunt donum ita factum. Expectatum tamen est ut audiretur idem judicium in majori curia Actum Agenniaco. Sic terram habuimus.

Redemi etiam duos mansos, 1 intra curiam Laliaci, [Col. 0362B] alium extra curiam, solventes quoque anno 12 denarios, 2 solidis, cum iret Hispaniam Folcuinus. Actum Flaviniaco.

Adelelmum quoque et progeniem ejus optinui ab eodem Folcuino 12 solidis. Actum Galiaco.

Tapetiolum etiam, quod Carlet dicitur, redemi 5 solidis.

(Fol. 139.) Duci equum 1 dedi 10 librarum pro insolentia unius servientis nostri, et ipse laudavit nobis donum quod quilibet miles ejus de fedo suo faceret Flaviniacensi ecclesiae.

Walterio de Tilio in adjutorium ecclesiae de Prisciaco equum unum 50 solidorum dedi.

Erleio et Widoni dominis Colticarum 40 solidos [Col. 0362C] dedi, et ipsi vurpiverunt omnes malas consuetudines in Colticas.

In thesauro ecclesiae hec addita sunt, filacterium 1 quod dedit Walterius monachus de Grin., cum mappula pretiosa et alba parata. Cortina 1 quam dedit Teubodus cum mantili. Albae 5 quas Hugo monachus de Belloloco moriens mihi misit cum calice argenteo, qui est apud Bellumlocum. Calices 2, unus in toto deauratus, quos Walo monachus de Roca fecit, cum cappa 1 de pallio et casula et stolis 2 et albis 4. Albae 2 quas fecit Gyrardus de Colticis. Alba 1 in capella nostra, quam mihi dedit uxor Gozelini de Besua. Alba quam mihi dedit Bovo de Bar, Baldrici filius super Albam, quando noster factus est. Supersedium 1. Redemi etiam palliolum unum [Col. 0362D] 30 solidis et de eo limbum in pallio, quo corpus sancti Prejecti involutum fuit 300 et eo amplius annis, feci.

Bovoni praedicto de Bar, cum apud Flaviniacum requireret a me foedum suum, quia haberet filiam Folcuini, de sorore abbatis Odonis, qui idem fecerat casamentum, id est salvamentum hominum sancti Petri, qui sunt in castro illo vel in villis in circuitu castri, nolui ei ad plenum reddere, quia legeram cartam quantam factam hominibus castri Blesensis, qui sunt sancti Petri, et verebar ne idem essent aut de eisdem. Tamen cum multi testes accessissent, quod Folcuinus idem salvamentum habuisset, ita [Col. 0363A] concessi, ut si ego per nostros, misso nuncio et re explorata, aut ipsi homines per se ipsos probare potuissent quod numquam fuissent in salvamento, nichil ei dabam, quia magis aecclesiam quam eum diligerem. Sin aliter, haberet quod sui juris esset. Et ita noster factus est, sacramentum tamen non accepi ea pro causa. Actum Flaviniaco in claustro. Testes: Gerardus prior, Achadeus, Helinandus monachi; layci: Hugo praepositus, Raynaldus, et servientes, Raynaldus filius praepositi, Gislerius. Ab hoc casamento illos de Arvico subtraxi, de quibus censum habebam, caseos scilicet, et illos quibus fuit carta facta. Omnes quoque, si probare potuissent, ut dixi. Quod et ipse laudavit.

His interim omissis superiora repetamus. Non tamen [Col. 0363B] praetermittamus feminam illam, quam Deodatus tenebat de Noeirs, quae nostra erat, et pater dimidius, quorum erant 6 filii, quos ita cum abbate sancti Valerii Hugone partivimus, in parte matris 3 filios, in patris vero unum et alterum dimidium, et censum capitis mihi primum misit mater. Partem etiam in Berengerio et fratribus ejus, quam acceptis 10 solidis Rainaldus de Colpeio nobis dimisit.

Igitur reverso a Roma episcopo, occurri ei apud Sedelocum, et benigne susceptus, osculo donatus sum et gratiis. Altera vice ab eo ibidem evocatus, post multas injurias finem de omnibus pro 10 libris feci. Quesivit iturus ad regem, ut mulam sibi praestarem. [Col. 0363C] Ego, qui ejus amorem sitiebam, quem et sciebam difficilem in adquirendo, optuli ei optimam mulam, quam manu ad manum emeram 150 solidis et dedi ei. Et sic veniens ad festum sancti Nazarii, honeste ei servivi, et gratus redii. Pro placito et fine illo Stephano dedit 20 solidos, Hubaldo 20, Hugoni Spiriac. 40, Rainaldo 40, Teubodo 10, Hugoni Misem 5, Gosleno 10.

Pro equo Gyrardi monachi dedi pro compositione Miloni constabulo 10 solidos.

Jam prope oblitus eram quod furnum villae calumniabatur quidam Erembertus de Massiviaco, et praebendam et campum sancti Clementis, quia pro his 300 solidos dederat pater suus Odoni abbati, excepto quod praebendam pro sepultura sua donasset. [Col. 0363D] Unde cum me multis placitis gravasset, et ob gravamen homo ducis et praepositi Sinemurensis factus esset, et testes quosdam e fratribus, qui hoc viderant, produxisset, eis omnino illi deficientibus, judicium habuimus, quod pacem nobis in posterum contulit.

Ibi praepositus Sinemurensis mansum 1 vestitum in Massiniaco nostro sancto Petro et sancto Prejecto dedit pro amore nostro, quietum ab omni exactione, qui nobis debet omnes consuetudines. Actum Flaviniaco.

Sunt in summa quae dedi in proficuo aecclesiae [Col. 0364A] in 3 annis, 2 mensibus minus, solidi duo milia, exceptis quod datum et in pane et vino et vestitu fratrum, in procuratione hospitum, in bobus et equis et vineis et in omni nostro apparatu et expensis.

Ab incarnatione Domini 1099. Abhinc multiplicata sunt mala in terra nostra, sed hec interim.

Eo anno, prima hora noctis, a parte aquilonis lux ingens quasi ignis ardentis emissa, usque prope diluculum, noctem prope convertit in diem. Quo etiam anno hiemps solito asperior octo continuis ebdomadibus inhorruit, ita ut bestias, aves, homines quoque plerosque vis algoris existeret [428 1Kb] . Fuerunt qui dicerent, lucem illam datam a Deo in necem et dejectionem Sarracenorum, ferente eo adjutorium et [Col. 0364B] vires praebente Jherosolimitanis ad sternendam et omnino consumendam multitudinem principis Babiloniae, qui venerat ad proterendos eos qui Hierosolimam ceperant, quorum numerus erat ut arena maris, et ob id lucem divinitus directam, ne christianis, qui eo die praeliabantur praelia Domini, etiam in nocte lux deesset ad contritionem gentis adversae. Utrum ita sit, an igneus ille splendor qui apparuit, et igneae illae acies portenderint effusionem humani sanguinis, quae eo die et sequenti facta est, sicut legimus factum cum immineret bellum illud lacrimabile inter filios Ludovici Pii imperatoris; an immineat aliqua mundo tribulatio, ut legitur factum eo anno quo Ludovicus rex a Hugonis Magni procuratione [Col. 0364C] separatus est, quando idem signum apparuit, portendens Hungarorum pestem, quae mox acriter invaluit, viderint quorum opis [429 1Kb] est id experiri et cognoscere. Visa est autem lux in parte aquilonari versus solis occasum, et nocte declinante respiciendo porrigebatur in ortum, sed antelucanum aliquantum delituit.

Hoc anno obiit Urbanus papa, Paschalis successit. Obiit domnus Rodulfus abbas Virdunensis 5 Kal. Aprilis (Jul. 29), et Hugo abbas Eduensis [430 1Kb] .

(Fol. 141.) Verum consideranti mihi dispensationem admirandae et ineffabilis patientiae tuae et misericordiae, cujus non est numerus in me, libet inherere considerationi miserationis tuae, quamquam super me sint haec, Christe: quomodo raptum ab uberibus ditasti donis superhabundantis pietatis tuae, tradens [Col. 0364D] me contubernio servorum tuorum, et replens gratia te diligentium; quomodo ab ineunte aetate, cum jam irem per devia et lubrica, et praeceps praecipitantem aetatem sequerer, confessionis antidoto cor lubricum medendo respirare sinebas, et fugientem te quadam blanda et inopinata nec cognita mihi revocabas dulcedine; quoque modo, ubi jugi confessionis remedio aliquantulum tractus didici illecebrosa cavere, quamquam nondum tederet me ad integrum perversitatis meae, ita ut scirem intellectu et opere, quod perdis omnes qui fornicantur abs te (Psal. LXXII, 27), remotum et segregatum a consortio [Col. 0365A] eorum quorum in medio coalueram, ad exteras terras nolentem et repugnantem et quasi nescientem eduxisti; ubi positum benedictione insperata et multiplici ditasti, gratia scilicet servorum tuorum admirabili, qui in me diligebant quod nesciebam. Licet in his tua, Deus, dona, etsi refugus et desertor mei ipsius, intelligebam. Juvat, inquam, memorari mihi in me dulcedinis tuae, qua misereris omnium, salvans homines et jumenta; id est et illos salvans, qui rationabiliter viventes non obliviscuntur dignitatis in qua et pro qua creati sunt, et eos, qui jumentorum more viventes facti sunt ut equus et mulus, quibus non est intellectus, per penitentiam supra primae originis reparans dignitatem; inter quos et me gibbo peccatorum deformem, vanitatis et levitatis horrore [Col. 0365B] sordentem, ad deponendam malitiam et inclinandam cervicem cordis jugo servitutis tuae edomandam per tuos evocabas, et me mihi ipsi sordere intuitu miserationis tuae faciebas. O miseriam meam, quae ad tot vocationis ingeminationes non evigilabat! utique nimia rubigo mea per ignem excoquenda erat, et ideo, etsi surgere conabar, scoria voluptatis inolitae pravae consuetudinis aggravabar. Projeceram post tergum peccata mea; denigrata enim erat facies mea, et tamen tu in servis tuis diligens, non feditatem meam, sed curationem in me quae a te gratia tua futura est, sinebas me ire et prosperari, ut cum haec reciperes a diligente non te, sed illa data tua vel permissa in quibus prosperabar, adurerer igne tribulationis, et [Col. 0365C] saltim tunc intelligeret impietas mea mala sua, cum pro eisdem malis inciperet jam puniri. Quid referam, quibus me nunciis ad meliorationem in mari navigatione nostra procelloso spiritu maris et quassatione navis, quae per se infirma piscium impulsu quatiebatur, adgravata praemonuisti, et stertentem somno teporis et negligentiae excitare conatus es, cum gubernaculo fracto, velo vi ventorum ad medium usque scisso, nautis timore dissolutis, praesentem intentarent omnia mortem, nave solo tibi relicta, et quandam in vertiginem rotante? O qualis illa tunc hora eram! quam bene credulus, quam vel devotus, quam penitens, quam in promittenda correptione sedulus, constans et benivolus! quam peccatorum meorum accusator et judex fidissimus! quam in [Col. 0365D] conversione morum et emendatione vitae paratissimus! Vidisti haec, Domine, et liberasti me; exaudisti me, et consolatus es me, et quamquam desperatum, quamquam novissimum, cum primi movissemus a portu, illesa nave cum omnibus quae in ea erant, terrae reddidisti me. Sed ut pedem terrae appuli, illa dudum devota inter fluctus fervoris et emendationis promissio aliquantulum friguit, quam tamen reductus menti terror ex toto tepescere, ut assolet, non sivit.

Subsequuta est e vestigio alia vocationis compellentis iteratio mox ut Bajocas veni, infirmitas scilicet qua omnino desperatus sum, et quasi conclamatus, [Col. 0366A] de qua suscitasti me, juste rerum arbiter, idem sanctus Jesus. Quid in me operata sint hec tua magnalia, Deus, aut in quo miseram animam lethargico somno oppressam, ad te timendum, te diligendum, exurgere et evigilare docuerunt; testis est repatriatio nostra, testis subsequens vita mea, quae pium Dominum de placato reddere possit iratum, non quae offensum dare sufficiat conciliatum.

(Fol. 141'.) Et nunc hec qualiacumque nostra legat qui volet, irrideat ut volet, dummodo libeat et concedatur immorari memoriae dulcedinis tuae, qui peccantem sustines ad penitentiam, et parcendo invitas ad conciliandam sustinentis patientiam. Inde e vestigio illa nostra promotione, quae nunc nobis horrori est, promotus, utrum gratia tua an permissu vel [Col. 0366B] judicio nescio, perparvo temporis spacio assumpta praelationis gravitas, cum in me durasset, superducta ejus species multis modis ita oblitterata est, ut non jam qualis essem, verum qualis fuerim rememorari difficile esset, vel quia honores mutant mores, vel quia id merebatur insolentia morum, nondum, ut decebat, satisfactionis verbere castigata et emendationis antidoto curata. Hinc iterum infirmitatis commonitio, privatae et publicae inquietudinis animadversio, illa de dormitorii solario plancis deficientibus vel sublatis ruina, immo propulsatio, qua ita affectus sum, ut vita me carere crederem. Nam et sanguis ab auribus eliciebatur, cum misericordia tua ad invocationem nominis Prejecti martiris, et [Col. 0366C] boni studii exequutio, in qua invenit me casus ipse---nam circam [(213) 1Kb] matutinis exactis faciebam,---a mortis faucibus eripuerit. Et quidem eo ipso tempore, mense quoque eodem, in Colticensi cella nostra a dormitorio per praecipitium; item in Melundensi coenobio aeque duo monachi lapsi, non tamen satis de tam imminenti altitudine ut ego, confessione et communione caruerant: mihi pietas tua vitam indulsit, qui etsi gravatus, non tamen aliqua corporis parte sum pessumdatus, quamquam cum difficultate sanitati redditus, adhuc casum doleam. Quam tantis beneficiis gratiarum actionem, die qua jacens in lecto signo sanctissimi clavi tui sanctarumque reliquiarum munimine signatus sum, et ablutione virtutifera potatus, post decursam ebdomadariam mei [Col. 0366D] ipsius alienationem, rependerim, rememorans erubesco, erubescens confundor, et quod tunc non feci jam facio, supplicans ut accepta tibi sit confessionis et laudis oblatio et inter flagella misericordiae tuae ipsa erratus mei tuaeque pietatis rememoratio. Et quia omnia adversa habet qui sibi displicet, in hoc tibi placere appeto, quod mihi te donante, te faciente, displiceo.

Sunt adhuc plura dulcedinis tuae monimenta ingrato adhibita, usque ad haec in quibus nunc versatur anima mea, in quibus quia faciem tuam reveritus non sum, juste versa est in luctum cithara mea, et organum meum in voce flentium (Job. XXX, 31). [Col. 0367A] Itaque proctamet tibi tota substantia nostri in voce exultationis et confessionis: omnia quae fecisti nobis in vero judicio fecisti. Proclamet, inquam, tibi vita mea tota, ante promotionem peccatrix, post promotionem irritatrix: tibi peccavimus, et mandatis tuis non obedivimus. Condempnet se totam judidicio suo, jam quasi condempnata judicio humano; et non spe recuperandae secularitatis, sed amore provocandae in se juste exertae, et magis magisque exerendae divinae animadversionis, quoniam ego in flagella paratus, qui fragilitate deliqui, unde merito ad penam videar debere aptari, et dolor meus ante me est semper, quia a mandatis tuis declinavi. Quid enim referam tam evidens tuae pietatis indicium, quod rarus invenitur aut pene nullus qui ignoret Flaviniavensium, [Col. 0367B] cum redirem a Sinemuro septus comitatu monachorum et laycorum, inter choruschos et turbines tempestatis inundantis, fulmen ante conspectus nostros cecidisse, ita ut bestia cui sedebam igne ipso ustulata caput pectus et crura, per 40 dies vix stabulo extrahi posset, et me clementia tua immunem a lesione servavit, cum ante me non longe cubito uno fulmen ipsum ceciderit? Quod in crastino quesitum et inventum est, omnibus admirantibus quomodo vivus evaserim, aut immunis a laesione, quamplurimis quoque sinistro id omine interpretantibus, maleficum me et morte dignum, quem Deus ipsa sua animadversione monstraret merito puniendum. Forte autem mihi junctus equitabat [Col. 0367C] ante me eques armatus, et toto corpore pluviae expositus, clipeo se recurvo et supra se protento munierat, qui dum equo calcaribus acto gressum accelerat, in ipsa fulminis jaculatione lanceam aversam ferebat; cujus mihi acies, dum pavet et ad tantam visionem hebescit, ipso suo timore gressu retardato, acceleranti mihi gutturi inlisa, nisi tu, Deus, bestiam cui insedebam a suo impetu refraenasses, et socii conclamatum illum ad anteriora compulissent, vitae me extorrem dedisset. Quae duplex nostri salvatio his qui viderunt, et qui audierunt, facta est miraculo. Jam praeterierat illa nostra superius relata impetitio; jam multa alia, quae enumerare perlongum est, tua beneficia mihi ingrato, sed non usquequaque inpensa, docebant te [Col. 0367D] amandum, tibi adherendum, si invenissent cor docile, benivolum et humile. Quid est, Deus piissime, quomodo procella venti inundantis secularitatis grassantis rapuit me ad te? Abstrahebar et videbam, rapiebar et sentiebam: furabar mihi ipsi a me ipso, et dolebam, et in conspectu tuo gemebam, et curationem sitiebam, et a te vindicari et consumi peccata mea cupiebam, quae jam ipse tibi confitens in me puniebam, quamquam non usque ad dignam poenitentiam. Licet enim me peccare dolerem, et aliquando compungerer, non tamen in fine compungebar, ut peccare desisterem, quod est summa penitentiae. Ei mihi! quomodo perturbatur animus praesidentium favore adulantium? Quomodo qui beati dicuntur, decipiuntur, et viae gressuum eorum [Col. 0368A] dissipantur! Et quidem nervi testiculorum Beedmot perplexi, ossa ejus velut fistulae aeris, cartilago ejus laminae ferreae (Job XL, 12): quia argumenta diaboli inexplicabilia, consilia sonora quidem per dulcedinem sed enervia per delectationem, vitia specie virtutum palliata. (Fol. 142.) Absorbet Leviathan hic fluvium, et non miratur, et habet fiduciam quod influat Jordanis in os ejus (Ibid., 18); sed perforata maxilla ejus hamo passionis dominicae, electa tenere nequit, etsi ultro aliquando influant, traicere non praevalet quin effluant.

Dies erat dominicae Resurrectionis honore insignis (Apr. 10), missarum sollempnia agebantur, aderamus omnes. Forte porcus discurrens invisibilis, sed sensibilis, chorum peragrando sentiri [Col. 0368B] datus est, et sensus est a cunctis, a me ipso quoque, cum jam aliis vicissim sibi id nutu significantibus perdidicissem, moxque sensissem, et quid portenderet intelligerem; iterato a me sentitur jam stomachante, et vere dolente, et in me primo pro hoc ipso indignante adeo, ut in eum conculcatione qua poteram desevirem, qua actus in fugam cum grunnitu quodam, qui et audiri potuit, ultra sentiri non potuit. Ingemiscebam dolore continuo, et tibi soli flebam, cybus in lacrimis, potus erat in suspiriis: et ut me purgares, qui aliis purgandis institutus eram, tacito conscientiae gemitu supplicabam, quia tanto videbam me invalidum peccatis meis exigentibus ad corrigenda quaedam gravia, quae solo tamen [Col. 0368C] auditu didiceram, quanto videbatur mihi id ex incuriae meae et negligentiae desidia procedere. Sed quid dico gravia, cum ne minuta quidem corrigere praevalebam? Ita a me omnis virtus, omnis justitia, omnis rigor, postremo quidquid illud est quod praelatum decet, a me recesserat, quasi factis ipsis mihi loquereris, et diceres, me primo curandum. Quis enim ego tunc, vel qualis eram? Utique homo, cui omnia ad votum suppetebant, singula pro voto erant, ut mihi ipsi palam daretur intelligi, si tibi adhesissem, nec vitae remissiori frena laxassem, succedentibus utrimque prosperis rex essem, et vere rex. Qui enim dominatur animo suo, melior est expugnatore urbium; quia vero regia mihi ipsi viluerat dignitas, et nomen quod merito honoratur [Col. 0368D] sorduerat, sordes meae foetere fecerunt odorem meum, ut fructus penitentiae darent odorem suum, te illuminante tenebras meas, et emundante conscientiam nostram. Unde non in longum prosperitate malorum meorum fruitus sum. Non enim multi fluxerant dies, et visitasti me gratia pietatis tuae, ut discerem sperare in te, non in incerto hujus vitae; decreverat enim facere hoc manus omnipotentiae tuae. Hora celebrabatur tercia, intereram ipse choris psallentium. Subrepserat mihi illa cogitatio, quam te permittente et donante habet qui sibi displicet: me arborem infructuosam, terram inutiliter occupantem, fructus boni operis afferre fastidientem, dignam succidi et sucendi. Non esse filios sanctorum qui tenent loca eorum, sed qui exercent [Col. 0369A] opera eorum, me omni lacrimarum fonte plangendum, quo nemo magis noceret in aecclesia, quoniam et perverse vivebam, speciemque religionis et locum praelationis habere videbar. Clamabam non parvo affectu, interno tantum cordis gemitu, ore silenti, quod tu dabas, quod cordi aspiraveras, usque ad oris suffusionem, et credo quod exaudieris vocem meam. Ostendisti enim servo tuo quae oportebat fieri cito, loquens voce tua interna et mystica, multa esse peccata mea, pro quibus expiandis trium mihi daretur optio, aut famem venturam, qua populo dilabente et in mortem ruente tota pessumdaretur abbatia, aut impugnationem diripientium vicinorum pati populum, qua ita dilapidaretur, ut mons ipse rarissimo incoleretur habitatore, aut me [Col. 0369B] fugere inimicos meos tempore praefixo, illos invalescere, me omnino deficere, ut omnino non esset qui me amicum agnosceret et ut amico benefaceret, et tamen infamia mea in omni tripertito hoc purgationis genere non lateret: esse autem in voluntate mea, ut adbreviaretur mali tempus exaggeratione vindictae acrius inundantis, an prolongaretur morositate alicujus deliniationis. Obstupui ad vocem loquentis, et cum artarer responsis, recogitans quia ego sum qui peccavi, ego qui inique egi, subdidi me justitiae Dei, quoniam bonus, et in seculum misericordia ejus. Timens vero ne deficerem in tribulationibus, cum orarem reservari mihi aliquos amicorum, quorum consiliis protegerer, non optinui [Col. 0369C] nisi gratiam patris nostri, quem etiam novissime habiturus non essem, et audivi quod domus ducis maxime infamiam dilataret et amplificaret. Precatus sum, ut patientiae virtute munirer, ne subcumberem, et ammonitus sum in tribulatione semper gratias agere, vera ejus judicia laudare, et mea malefacta accusare: hoc addito quod, quotiens hoc fecissem, mali molem levigandam consolatione propinquante. Futurum autem ut infamia cessaret, gratia rediret, tribulatio evanesceret, consolatio succresceret: tunc non obliviscerer Domini, qui percutit et sanat, deicit et allevat; cujus flagella miserationes sunt, verbera propiciationes sunt. Plura praetereo quae inplebuntur tempore suo.

(Fol. 139') Tercius igitur agebatur annus, et ipsius [Col. 0369D] anni mensis nonus ex quo Flaviniacum veneram, cum repetitis ea quae solebat domestica malicia me est aggressa calumpniis, et majoribus, Deo utique permittente, quem solum repperit turbavit injuriis. Ac primum clanculo fide sibi invicem data, fratres et filii nostri operis hujus conscios sibi consciscunt, complices advocant, fautores promissis et muneribus sibi conciliant, inde ipsi idem accusatores et testes procedunt, et ad lacerandam famam nostram et inprobandam vitam nostram quaeque possunt maligna concinnant, accusantes me apud omne hominum genus criminibus mortiferis, et quae ipsae audire aures expavescerent. Quod cum ego [Col. 0370A] minus curarem, et cessisse eos atque ab injuria nostra cessasse, pro eo quod conatus eorum jam secundo irritus factus erat, crederem, et maxime pro jugi eorum obsequio, qui tamen non satis aptus et ideo parum erat acceptus, ita ut etiam referentibus non crederem, sensi tamdem et expertus sum quem vix potui sperare dolorem. Avertat Deus furiam hanc ab aecclesia sua! in me finiatur tanta malicia; huc eam venisse sufficiat. Hec Vigilium diaconem in Silverii papae beatissimi armavit dejectionem, et dum ejus concupivit sedem, adeptus est anathematis dampnationem; quam postmodum pari sorte multatus expiavit. Haec pestis, ut de speciali, quia innumera occurrunt, interim taceamus, generali tabe omnia fere nostri temporis corrupit monasteria; [Col. 0370B] et ignitus ille serpens obmurmurationis malum a populo Judaico migravit in turbas monachorum, ut jam pene ab eis quis filius patris benedictionem mereatur prorsus ignoretur; a quibus non tantum patrum pudenda revelantur, non tantum fratribus, verum extraneis irrisoribus, sed etiam ipsa paterna viscera scinduntur, dum pax aecclesiastica, glutine caritatis rescisso, dirimitur. Ubi ergo privatis consiliis factiosorum, non filiorum sibi ipsi visa est processisse calumpnia, ex occultis insidiis ad apertas prorupit inimicitias, et quod per socios disperserant, mihi ipsi inerubide [(214) 1Kb] palam protestati sunt. Fateor, erubui, et ad me ipsum reversus, cogitans quia judicia tua, Deus, abyssus multa [Col. 0370C] (Psal. XXXV, 7), cum solum me invenirem de amicis, objurgatis eis assurrexi, et multa volvens quae audieram nec credideram, foveam mihi paratam, dolos aptatos intellexi, decrevique tamdem experiri fortunam, si saltim in his quos ceteris praefeceram, fidem invenirem. Et licet pluribus experimentis unam eorum voluntatem scirem, cogitavi tamen eo mihi illos vinciri posse modo, si auctoritatem eorum illis opponerem, et conatus illorum illicitos horum gravitate coercerem; qua tamen molitione nichil profeci. Dederunt enim mihi verba, non consilia, ut Colticas irem, quo jam exacto anno et eo amplius non fueram, quasi ad ibi pausandum post laborem messis et vindemiarum, ipsis interim laboraturis pro pace et quiete nostra, re autem vera ad quod [Col. 0370D] intendebant oportunitatem et ocium absentia nostra adepturis ut perficerent. Feci, et hoc minus astute, et paratis quae necessaria erant, benedictione accepta, die 5 Kal. Octobr. (Sept. 27) pransum ivimus, quibusdam ex fratribus, quamplurimis ex laycis nobiscum accumbentibus, et post solito accuratius nobiscum progredientibus, nosque deducentibus, tota plebe quod non sperabam ingeminante, me scilicet non ad praesens reversurum discedere. Notabam singula, et admirans inopinatos voti eorum proventus, sentiens etiam in me multa et pene innumerabilia verbere et correptione dignissima, subdebar animo judiciis divinae misericordiae, [Col. 0371A] rememorans judicia Dei occulta et numquam injusta. Et nunc adhuc hec scribens supplico tibi, pater misericordiarum et Deus totius consolationis, da peccatori supplici tuo animum patientem, in tribulatione gratias agentem, errata sua agnoscere et sub flagellis pietatis tuae humiliter ad te suspirare. Ab illo die neminem Flaviniacensium vidi, manifesta cognita Dei virtute, qui disponit omnia in tranquillitate, quia recesserunt omnes a me, qui et cum mecum essent, longe erant a me, et si qui adheserunt mihi in tribulatione, videntes quod defecerat Flaviniacus a me, ipsi quoque abiere. Et quia abusus sum potentia et honore seculari, dum licuit, donis tuis, Christe, quia totum erat abs te, nec ut debui et potui reveritus sum datorem illorum te: ecce solus [Col. 0371B] sum, et non sum solus, quia nec solus patior; conpatiuntur enim quotquot sunt patres, quotquot se viscera paterna habere memorantur. Sed cui averteras faciem tuam, juste factus est conturbatus. In omnibus ore et corde benedico te, solum meum refugium, qui et conturbatum non deseruisti, sed miris et variis modis cor meum visitasti, ut scirem quae patior, a te esse; quia etsi peccavi, et peccata mea multa sunt et innumera, arenae maris numero et pondere incomparabilia, non tamen qualia et quanta imposuerunt, mihi sunt. Et ecce porto pondus [431 1Kb] ignominiae impositae, obtenebratur mihi sol vespere, mane et meridie, benedicta dispensatio tua in me.

Veni ergo Divionem ultra spem et votum fratrum et filiorum nostrorum; sed et ibi turbata erant omnia [Col. 0371C] nimietate infirmitatis quae invaserat patrem nostrum, quem tu sanasti orationibus filiorum suorum fidelium tuorum. Attamen infirmitas ejusdem patris mea fuit infirmitas, quia nec ei loquutus sum, ad quem veneram accepturus de tanta tribulatione consilium. Aliis rem non judicavi propalandam, quod adhuc agebatur ut credebam in clanculo; sed Colticas abii, quia prioris ejusdem loci satis me credebam strenuitati, cujus tamen bonitate non in longum fruitus sum: et in crastino eumdem cum fratre qui nobiscum advenerat, Flaviniacum misi, ut ipse stultorum comprimeret insolentiam et edomaret superbiam. (Fol. 140.) Quo venientes, nuncios episcopi invenerunt; et simul villam ingressi sunt, sed intentione [Col. 0371D] diversa. Mox enim ut ego Flaviniaco exivi, contrariae partis filii non segnes in exequutione sui propositi, Sedelocum ierunt pontifici nostro prima gaudia perlaturi, quod abbas Flaviniacensis, suus et aecclesiae hostis apertus, a quo tanta passus pontifex foret, aecclesiam dimiserat, fugae praesidium latiturus non reversurus elegerit; aecclesia jam sine pastore, locus sine rectore, castrum sine tutore. Videret cujus hoc erat prospicere, ne quod dampnum inferretur matri aecclesiae, neve ille rediret qui recesserat, quia omnia constaret amodo periclitari in ejus praesentia. Audiit episcopus, et letatus est, et auditum omnibus protestatus est. Et qui debuerat [Col. 0372A] vecordium coercere praesumptionem, et perterrere exemplo Cham, qui quia patris verenda detexit, maledictionem hereditate possedit, inmemor fidei et pacis pactae, gavisus est quod invenisset locum optatum quasi suas injurias ulciscendi; et infamiam nostram, antequam me conveniret legatis aut litteris, omnibus in curia et extra curiam publicandam curavit. Nec mora; Hubaldum de suis, illis fratribus infamatoribus nostris sociatum, Flaviniacum misit, et e diverso venientes legati sui, et nostri, coenobium ingrediuntur. Nostri conventu adunato, salute data, pauca pro tempore et re loquuti, cum redarguissent eos verbis juvenum esse nimium credulos, optulerunt eis ex nostra parte purgationem illatorum, ne dissentirent a subjectione nostra et obedientia; nec [Col. 0372B] suscepti sunt. Ingressis et illis, qui expectabantur omnium fere votis et assensu, revolvuntur in nos mille convicia, effunduntur obprobria, improperia dilatantur, quae dum recolo horreo, dum horreo stupeo, et lux ipsa mihi est fastidio. Nec est inventus ex omnibus quibus benefeceram, qui vicem nostram doluisset, et saltim verbum pro patre quamquam peccatore dedisset. In conciliabulo illo fratres et filii nostri sanctae obedientiae libellum repudii conscripserunt, domno episcopo filiationem per legatos ejus offerentes, ei villam servari promittentes, et in omnibus mihi abrenunciantes. Decreverat hoc facere manus tua, Deus, et peccata mea etiam majora promeruerant, qui possederant nos, Domine, absque te, nec indignabitur humilitas nostra pati quaecumque decreveris, [Col. 0372C] intuitu misericordiae tuae. Tunc primum legatis nostris ad nos sine fructu reversis, didici satius esse Deo absque Flaviniaco servire, quam propter Flaviniacum Deum offendere, quod ego feceram, cum fastu superbiae turgidus et obsequentium cuneis delinitus. Deum non ut debui respexi, nec timorem ejus animo circumdedi. Fateor, sensi quod, non dicam credere, sed nec sperare potui: quia vidi me omnino sine amicis, qui, ex quo potui, ad hoc semper laboravi ut congregarem mihi amicos. Sed licet ipsum fluvium Romanae eloquentiae beatum Ambrosium legissem in libris de officiis tuba sancti Spiritus intonantem et eructuantem vires amicitiae, nondum tamen ad plenum didiceram quis esset fructus [Col. 0372D] ejusdem amicitiae, quod omnimodis nescit qui unicuique personae actum congruum dare non novit. Unde fit ut plerumque noxio velimus assentarie gratificari, et innocenti amico non vereamur insidiari, quod extra officium est. Quod dum stultus agit, violantur foedera pacis, ut nec dicenda sit amicitia quae nulla est, quia in nullo congruit ei qui hujusmodi est. Sit igitur benedictum nomen Domini, cujus judicium concessa vel permissa dedit, et misericordia abstulit.

Sed quis potest investigare vias hominis? Quamquam persuaderet mihi mens et ratio, judicio Dei id actitari, deliberavi tamen animo adire Lugdunum, vel quia intercepto nullum est consilium, vel quia [Col. 0373A] tot sibi adversis succedentibus, bonum est a multorum maxime sapientum querere caritate consilium. Videbam enim me praegravari a proprio episcopo, et ideo recurrendum mihi videbatur ad metropolitanum, secundum scita canonum, tum propter antiquam familiaritatem, et, ut rebar, indissolubile vinculum amicitiae, quo jugi obsequio me peculiari ipsius famulitio devinxerat sedula nostri devotio, quod utique vinculum nullus mihi videbatur posse rescindere, nec ipsa manus referta munere: tum propter obstinatam dicti episcopi proterviam, et protervam obstinationem, qua nemini umquam inimico ignovit, nec noxio aut innocenti pepercit, quod furor animi ejus animatus in nos nullo nisi magni censura judicii foret medendus antidoto. Ivi itaque, [Col. 0373B] et invenissem utique quod speraveram, nisi pluris constaret apud archiepiscopum numquam vacua a munere amicitia episcopi servitio nostro. Attamen remissus sum ab eo pro defendenda et tuenda parte nostra ad illum, a cujus alarum patrocinio rapuerat me, domnum scilicet Divionensem; ut ipse conveniret episcopum, quoniam inconventum, indiscussum, inauditum me bonis ecclesiae spoliasset, quod canonicis omnino sanctionibus aversabatur. Veni itaque ebdomada ipsa ante festum Sancti Benigni (Nov. 1), cum in omni terra adversus me hostis clamaret, et non jam extra synagogam, sed extra communem omnium habitationem ab inimicis pelli debere judicarer. Audierant et ipsi malum meum; [Col. 0373C] nam quis locus esset quo bona fama nostri praecesserat, ad quem tanti infortunii rumor non accessisset? sed eum plus dolor angebat qui plus dilexerat, quia plus laboraverat. Ei mihi! quid refero? Vide, Domine, quia tribulor, vulneratum est cor meum caritate, quia a filiis viscera materna quatiuntur et scinduntur. (Fol. 140'.) Inveni offensos animos omnium, quia eo ipso quo eos offenderam, scilicet in dimissione fratrum, memet destruxeram; unde et compassione pro his et aliis judicio eorum merito carere debebam. Verum ubi adveni, a patre susceptus benivole, contuli cum illo incommoda hominis utriusque, et consiliator mihi factus est bonus, juxta quod eum decebat dare, et melius quam me decuisset accipere. Nam quia dixeram episcopo [Col. 0373D] me ad eum venturum cum a Lugduno regrederer, qui me, ut audieram et per me ipsum probaveram, omnibus bonis spoliaverat, fuit consilium ut prius Flaviniacum irem, loquuturus fratribus, casatis et servientibus nostris, et temptaturus quem erga me gererent affectum, quo uterentur animo; qui mihi ubi ab eis discesseram vale fecerant, et reditum nostrum maturius impleri rogaverant. Ivi itaque, et nuncio praemisso, priorem, quem amoto eo qui mecum erat priore Colticensi, in locum ejus substitueram, ad me apud Vidiliacum, et cum eo quos dignum duxi venire mandavi (Oct. 31). Venerunt satis protrahendo, et inmutata erat facies eorum, et cor eorum recesserat a me, nec agnoscebar ab illis quibus omnia bona feceram, et obstupescebam, quia fugiebat [Col. 0374A] a me vox et sensus. Dixi me venisse ad festivitatem dedicationis, quae postera die futura erat; non receperunt, quia villam episcopo reddiderant, et me non suscepturos promiserant. Loquutus sum de infamia mihi imposita, pro qua defendenda Eduam proficisci paratus eram. Cum monuissem ut mecum irent, nec hoc audierunt, episcopum ut dicebant verentes. Videns quia omni eorum qui mihi juraverant destitutus eram solatio et amminiculo, et solus relictus, cum omnia quae offerebam, derisui haberentur, destinavi per me ipsum ad nostrum reverti monasterium, satis et super satis experta fidelitate, ubi ipsi idem qui mecum erant a me in crastina, nec expectata festivitate sancti Benigni recesserunt. Benedictus Deus, qui misertus est nostri, [Col. 0374B] ipse judicabit causam meam, cum liberam fecerit a peccatis, quae increverunt super nos, animam meam.

Misi ergo episcopo litteras, ut quod per me ipsum non poteram, litteris implerem, quarum textus iste est: Reverentissimo patri et domino suo N. Eduorum episcopo frater Hugo Flaviniacensis aecclesiae servus salutem. A Lugduno regressus, vobis ut nuper apud Eduam condixeram, occurrere debui, sed quia domnus Lugdunensis cognita causa nostra speciali me patris nostri Divionensis patrocinio, a cujus me alarum tuitione rapuerat, commisit, ut ejus consilio omnis ipsa causa nostra muniretur et protegeretur, Divionem peraccessi. Volens vero Flaviniacum ire, quosdam de fratribus, quosdam etiam de nobilibus et servientibus, [Col. 0374C] ad me apud Vidiliacum venire feci, ut mecum irent, qui neque se mecum ituros, neque intra Flaviniacum recepturos dixerunt, timore vestro, ut asserebant, acti. Monui ut mecum Eduam proficiscerentur, noluerunt. Ita omni nostrorum amminiculo destitutus et spoliatus, Divioni me recepi; et, quod solum potui, litteras has vestrae paternitati direxi, expoliationis indices, restaurationis supplices, defensionis et purgationis meae praesentatrices. Rogo itaque ne erga me aliter quam sancti canones praecipiunt, agere velitis, quia et ego in nostro capitulo Eduensi, quod justitia dictaverit paratus sum exequi. Advertite, queso, quid debeatis nobis, ut et nos faciatis advertere quid debeamus vobis. Valete.

Has ipsas litteras apertas direxi capitulo, et extunc [Col. 0374D] usque nunc Divioni maneo, tuum, Christe, praestolando auxilium, non ut abbas, sed quasi unus e fratribus, quod mihi est tutius.

Episcopus autem consilio a se ipso accepto, per nuncium diem mihi constituit apud Eduam, dicens me non esse spoliatum, et inde dandum judicium si revestiri deberem. Ego communicato consilio respondi eis litteris directis in hec verba: Domino N. Eduensi episcopo frater Hugo Flaviniacensis ecclesiae servus salutem. Miratur humilitas nostra quomodo discretio paternitatis vestrae diem mihi constituerit, Eduam quasi ad judicium proficiscendi. Dicitis etiam, quod magis miramur, me non esse spoliatum. Nonne mox ut ad aures vestras rumor infamiae nostrae pervenit, qui debueratis laborare ad liberandas, [Col. 0375A] non infamandas, personas, Flaviniacum misistis, villam vobis servari mandastis, fratres nostros et filios, nostro abjecto nomine, in filiationem recepistis, me indiscusso, inaudito, et nichil minus quam proscribi verente? Nonne apud Eduam in illo vestro honorabili consilio, cum Lugdunum me profecturum dixissem, promittere me fecistis ut de bonis ecclesiae non me intromitterem, neque aliquid cuiquam darem, quasi ad tuendam et defendendam nequitiam meam? Ubi sunt abbates, decanus, archidiaconus et meliores in clero, per quos talis persona, qualis Flaviniacensis abbas esse debet, conventus est? Et ecce ad judicium vocor, non restaurationis, non redintegrationis, sed ad judicium judicii, si debeam investiri. Ubi sunt, queso, decreta apostolica, ubi constituta canonica, [Col. 0375B] quae censent neminem spoliatum vocandum ad judicium, cum non sit unde judicari debeat jam nudatus? Sed heu misero mihi! cui soli vigor et integritas canonum deperiit. Diem igitur constitutam attendere nequeo, quia non debeo. Data die competenti, paratus sum occurrere. Sin alias, in Lugdunensi capitulo paratus sum me praesentare. Si ad altiora tenditis, et quae dixi nichili penditis, Romanum appello judicium, et interim ex parte Dei et beati Petri ejusque Vicarii, domni quoque Lugdunensis et nostri capituli Aeduensis interdico ne mihi abbatiam Flaviniacensem auferatis, neve in ea aliquem subintromittatis.

Exemplar earum capitulo quoque missum est; cujus cum fuisset voluntas et definitio ut investirer, noluit episcopus. Attamen postmodum mandavit ut [Col. 0375C] secunda feria primae ebdomadae in adventu Eduam irem investiturus, aut tertia feria ante nativitatem Domini media via justitiam ei facerem, et ipse mihi. Dixi me iturum, si mitteret monachos et servientes qui mecum irent, et in eo remansit. (Fol. 141.) Et interim publica et privata satisfactione conciliavi mihi animos fratrum, subdendo me illis et corpore et voluntate, quia sic mihi noveram expedire, cum quo bene agebatur, si saltim inter infimos privato concedebatur vivere.

Anno ab incarnatione Domini 1100 apud Ansam convenerunt archiepiscopi Lugdunensis, Cantuariensis, Senonensis, Turonensis, Bituricensis, et episcopi numero novem, Eduensis, Matisconensis, [Col. 0375D] Cabilonensis, Autissiodorensis, Parisiacensis, Diensis, et alii duo, et pace statuta, de via Jherosolimitana loquuti sunt, eos qui voverant, et voti exequutores non fuerant, a communione segregantes, quoadusque vota complerent. Miserat autem Lugdunensis legatos Romam, per quos velle suum papae ostenderat de via eadem, ut cum sua benedictione et absolutione illo deberet ire; et Romanus pontifex annuerat, ammonens ut per se iret, ut legationem suam ei committeret in Asia, quam bene rexerat in Burgundia, et interim legatos a latere suo mittendos pro posse instrueret, qui vices papae exequerentur: et ideo illud colloquium quam maxime statutum [Col. 0376A] fuerat, ut reversis missis suis cum litteris absolutoriis, ibi quoque a suffraganeis et diocesi sua viaticum acciperet.

Hoc anno obiit Philippus Catalaunensis episcopus; quo etiam anno magna fuit annonae penuria, et multi fame periclitati sunt.

(fol. 142.) Igitur anno incarn. Domin. 1100 (Sept. 30) advenerunt missi ad Gallias legati sanctae Romanae ecclesiae, Johannes et Benedictus, a quibus concilium primo apud Eduam designatum, apud urbem Valentinam institutum est 2 Kal. Octobris, ad quod convenerunt archiepiscopi, episcopi et abbates numero 24, occurrentibus legatis domni Lugdunensis archiepiscopi, quia ipse infirmabatur, quamquam episcopi dioceseos ejus, Linguonensis [Col. 0376B] et Cabilonensis---Matisconensis enim in redeundo a Roma captus a Wiberto in custodia detinebatur---non interfuerint, prohibiti, ut dicebatur, ab eodem Lugdunensi. Eduensis autem interfuit, quia accusabatur a canonicis suis de symonia et aliis quibusdam; pro cujus defensione maxime illo convenerant Lugdunenses. Ibi ego in primo aditu concilii purgationem illatorum offerens, accusatoribus tacentibus et deficientibus, judicio concilii ad primam abbatis Divionensis vocem de abbatia investitus, astantibus canonicis Eduensibus et laudantibus, cappa et baculo donatus, in circo residere jussus, post soluto concilio ad propria sum remissus, litteris apostolicis munitus in haec verba: (fol. 142') Johannes et Benedictus, sanctae Romanae ecclesiae [Col. 0376C] cardinales et legati, monachis, clericis et laicis ad abbatiam Flaviniacensem pertinentibus, obedientibus, salutem. Fratrem nostrum abbatem vestrum Hugonem, nobis karissimum, quem sancta synodus judicio concilii de abbatia investivit, dilectioni vestrae commendantes remittimus, praecipientes ex parte Dei et beati Petri, ut Divionem venientes eum ut abbatem vestrum requiratis, et in manu karissimi fratris nostri, sanctae Romanae ecclesiae filii, Divionensis abbatis, promittentes, vos eum secure et paterne tractaturos, cum honore debito ad monasterium eum reducatis. Obedientes benedictionibus multiplicemini; inobedientes vero iram Dei in posterum sentietis, et a nobis pro contumacia sententiam dignam [Col. 0376D] excipietis. Et quia nostrum est, obedire nolentibus aut differentibus praecavere vel obviare, interdicimus omnibus vobis in villa Flaviniacensi et in omnibus omnino locis ad eandem abbatiam pertinentibus divinum officium, donec praeceptis nostris quae sancta synodus firmavit, obediatis.

Imminente vero eodem concilio, ante mensem unum et eo amplius missae fuerant a me litterae Flaviniacum, quarum textus iste est: Frater Hugo Flaviniacensis expulsus abbas, Girardo [432 1Kb] priori et omnibus qui se profitentur filios ecclesiae Flaviniacensis monachis, clericis, laycis, casatis, servientibus; nobilibus et ignobilibus, cujuscumque aetatis aut [Col. 0377A] conditionis. Audivimus, fratres, et scimus concilium celebrandum a cardinalibus sanctae Romanae ecclesiae 2 Kal. Octobris apud urbem Valentinam, ad quod convocati sunt archiepiscopi, episcopi et abbates. Ad hoc vos invitamus ex parte Dei et beati Petri ejusque vicarii domni papae Paschalis et cardinalium Johannis atque Benedicti, qui ad vices ejusdem papae exequendas directi sunt. Nos enim concilio nos praesentabimus, Deo protectore, si vita comes fuerit, parati cum Dei adjutorio audire, respondere et judicari canonice. Veniant igitur accusatores, criminatores et testes, quicumque erga nos causam habent, qui expulsioni et spoliatoni nostrae consensistis, qui inauditum, indempnatum abjecistis, et ammoniti resipiscere despexistis. Venite; ibi enim dabitur locus audiendi vos, [Col. 0377B] ubi omnia Deo favente juste tractabuntur et canonice.

His acceptis litteris, consilio dato quendam de suis contra me conspiratores illi miserunt, hominem qui in scolis puerum occiderat, et Christum ejusque genitricem baptismumque abnegans, servum se diaboli propria confessione fecerat, et absque penitentia monachus ordinatus fuerat; postea maligno spiritui traditus, et orationibus fratrum curatus, publicam inde confessionem fecerat, et quater professione violata, tandem pro fornicatione et immundicia a populo de monasterio cum sociis suis, eis scilicet qui contra me conspiraverant---sex autem erant---, projectus fuerat, et extra aecclesiam suam presbiter ordinatus erat, cum ante hec omnia in cella Colticensi archa fracta, pecunia sublata, dalmatica [Col. 0377C] furata et in proprios usus aptata, sacrilegium perpetrasset, et alia quedam, quae referre pudet, commisisset. In episcopi sociorumque tamen praesentia purgationem illatorum ante alia in omnium audientia optuli; quod deficientibus accusatoribus prosequi necesse non fuit; et sic in eorum praesentia abbatia judicio concilii mihi reddita est, et sedi restitutus sum. Litterae quoque missae receptae non sunt, quamvis a quibusdam lectae sint. Die autem festivitatis exceptionis corporis sancti Prejecti, quae celebratur 8 Idus Novembris, venerunt Divionem duo ex fratribus Flaviniacensibus missi ab eis, mandantes ut redirem, ipsi obedirent nobis. Consilium vero fratrum nostrorum fuit, quia [Col. 0377D] dicebant pro timore Sarmatiae et Sombornonis, quorum castrorum habitatores ecclesiam Flaviniacensem impugnabant, se non posse ut decebat ad nos venire, si hii qui praesentes aderant, litteris obedirent, culpam clamando et securitatem et obedientiam in manu prioris, quia domnus abbas aberat, ut paterne ab eis tractaret promittendo, et eos qui domi erant idemtidem facturos spondendo, ut Sarmatiam irem, suscepturus ab eis juxta tenorem litterarum. Ivi, et nichil eorum factum est, cum ad me quidam venissent, dicentes honestius id se facturos in capitulo Flaviniacensi. Credidi adclamationibus omnium, et in susceptione nostra nullum honorem, nullum affectum, nullam reverentiam expertus, quin potius dedecus, contumeliam et omnem [Col. 0378A] inveni inreverentiam, ita ut etiam his qui mecum erant, panis negaretur, et equus servienti, quem solum mecum adduxeram, et ipsa omnis reverentia etiam a minimis non mihi redderetur, immo ipsi qui diligebant nos, vocati a me ipso ante me venire non auderent, sicut protestati sunt, prohibiti ab inimicis nostris, et insuper nisi citius monitus cameram exissem, iturus cum eis ad concilium, quia retardabar pro equo famuli nostri, minae et opprobria et tumultuantis turbae turbatio mihi intentaretur.

(Fol. 143.) Mane diei ipsius in capitulo litteras cardinalium lectas omnibus exposui, et expositis eis utrum obedirent, requisivi. In verbis vero eorum et factis nulla inventa est humilitas, aut erga statuta [Col. 0378B] concilii obedientia. Sic in nulla re honoratus, ad concilium Pictavense proxima ebdomada futurum accelerantes, apud Colticas usque in diem quartum remorati, retrogradum iter arripuimus ea occasione, quia noluerunt ire eo quod de investitura sermo ageretur, cum etiam me coram eis professus essem bene investitum: ut vel sic ducerer ab eis, qui nec unum saltim fratrem amicum nobis et pernecessarium comitatui nostro, qui pro libitu eorum agebatur, adjungere volebant, cum ipsi omnes essent inimici, re autem vera ob id ire noluerunt, quia, parti suae minus credentes, concilii justitiam et domni abbatis Divionensis nostramque verebantur praesentiam. Quod hinc liquido conici potest, quia cum me ita remorato quemdam de suis illo misissent cum litteris, [Col. 0378C] et hoc me inscio, nec concilio interfuit, nec cardinalibus loquutus, ut venit, sic rediit. Hic autem illius superioris, quem Valentino concilio clandestina fuga se subduxisse memoravimus, in perpetratione sacrilegii pecuniae et dalmaticae sublatae et in expulsione pro fornicatione sanctimonialium, maritatarum et puerorum particeps et socius fuit, causa caputque mali abba designatus a sibi similibus, qui mortem abbatis Sancti Germani Autissiodorensis, a quo de monasterio fuga lapsus susceptus fuerat et honeste habitus, tercia manu juraverat, et ob id ad Cellam pulsus habitum dimiserat, et iterum post ignominiosam ejus expulsionem a me receptus, inhoneste et omnino perdite vixerat, ad hoc inhians [Col. 0378D] dejectioni nostrae, ut ipse subrogaretur.

Verum, quid mirum si juvenilia pectora a vero et justo exorbitare cogit dominandi cupido, nullo religionis humilitatis caritatisve radicata plantamine? cum et ipsas mentes senii albescentis canicie venerandas, et quae a primis annis religionem praetulerint, ab ipsa quoque tam diuturna monachili gravitatis imaginatione desuescere, et in patres armari faciat? Priorem ibi dictus episcopus constituerat grandevum, honoratum, et qui primo mecum semper fuerat. Hic ubi me Flaviniacum introduxit, cum me in sua praesentia passus fuisset dehonestari irrogatis contumeliis, et virgam pastoralem in ipso ingressu nostro latenter vi et aperta rapina tulisset, illam nostram Valentinensis investituram concilii, [Col. 0379A] in crastinum, cum omnia nobis perturbata relinqueret, exivit, et per dies 10 quibus inibi moratus sum, tanta sum artatus custodia, ut omnis mihi negaretur ad publicum processus, omnium ad me vetaretur accessus; et non solum nulla investiturae melioratio, verum omnis erga me omnium rerum procederet deterioratio, illis privatim et publice per devia et facinorosa impune gradientibus, et in nullo religionis statuta servantibus, adeo ut propter eorum incorrigibilem et pudendam conversationem, et maxime quia inobedientes erant preceptis apostolicis, compellerer egredi, donec finito concilio Pictavensi, ubi de causa Eduensis invasoris, cujus tuitione eorum factio protegebatur, diffinitio synodalis et canonica expectabatur, legatorum consilio et judicio negocium [Col. 0379B] aecclesiae ventilaretur: tum praecipue, quia ad propulsandam illius malivoli infaustam praelationem, majores in aecclesia Eduensi, quorum erat istud nostri discidii genus dirimere, Pictavis abierant, sine quibus vecordium praesumptio non poterat coherceri. Miserabilis et prorsus desperata hujusmodi hominum praesumptio, qui nec Deum reverentur nec homines, dum intemerata a seculo praecepta spernunt apostolica, et interdictum usurpare non metuunt divinum officium! Non dubium quin eos ad hunc finem duxerit digna necessitas, ut quia contempnentes Deum, nec attendentes se ipsos, in patres armantur, et publicantes pudenda eorum pietatis paternae jura violant; quae etiamsi publicata, nec tamen a se, irridere solum voluissent, maledictionis Cham [Col. 0379C] hereditarii possessores forent. Fiat illis ut peccatum eorum, quod penitendo cor rectum non est, sit et peccatum et causa peccati, et idem peccatum quod ex peccato oritur, sit non jam peccatum tantummodo, sed peccatum et poena peccati, ut putent se divinoe legis statuta impune rescindere, dum attrectant inhibita altaris sacrosancta mysteria; non intelligentes quid sanctus Leo dicat in epistola sua: quod si quis contra canonum instituta venire temptaverit, et prohibita admittere ausus fuerit, a suo se noverit officio submovendum, nec communionis nostrae futurum esse consortem, qui socius esse noluit disciplinae. Quanta vero in eis et coessentibus sibi sit obcaecatio, hinc datur intelligi, quod ipsi qui [Col. 0379D] pro vita sua dampnabili et pudenda, omnibusque nota, a monasterio pulsi sunt manu layca, hii in hac fece temporis praelati rectores et domini constituuntur: quondam ab eis a quibus nunc honorantur, publico obprobrio habiti, publica despectione, abjectione reprobati, verberibus et vinculis dedecoroso scemate dehonestati, et qui publica notatus confessione a clero reprobandus, et solum in fine vitae suae communione donandus esset, hic celerarius monasterii, pater congregationis, ut curam gerat de omnibus promotus est; quique post abnegationem Christi Dei et Domini sine penitentia ordinatus diaconus fuit, nunc post homicidii et abnegationis publicam penitentiam, sacerdos et princes (sic) institutus est.

[Col. 0380A] Hec autem fuit occasio modernae dissensionis, quia videbatur eis propter permissionem praeceptam in litteris faciendam in manu abbatis Divionensis, velle me Flaviniacensem aecclesiam subdere ditioni Divionensis; quod ego nec speraveram, nee volebam.

(Fol. 143'.) In spacio igitur temporis quo Valentinense celebratum est concilium, obiit Wibertus, 20 anno ex quo sedem invasit apostolicam, cum haberet in captione Matisconensem episcopum et alios quamplures clericalis ordinis, quos omnes pro absolutione sua in egressu suo per se absolvit, monens episcopum, ut Romam remeans apud papam pro sua laboraret ereptione. Qui papam adiens, repperit ibi legatos ecclesiae Eduensis super suo episcopo [Col. 0380B] conquirentes, et gesta concilii referentes modumque accusationis:

Quod promiserit Walterio archidiacono praesente Stephano cantore in dormitorio Eduensi, si ipse adjuvaret eum, ne mater ejus vel frater, penes quos magnum erat posse, nocerent ei de episcopatu adipiscendo, haberet quidquid vellet in aecclesia, et quod pro hac accusatione, cujus erant auctores omnes fere canonici, illi quam maxime qui concilio interfuerunt missi ab aliis numero 13 de primoribus aecclesiae, et in ea meliores archidiaconi duo, praepositus, cantor, et alii nobilitate et scientia honestateque praecellentes, ego quoque ipse qui ad querimoniam capituli Eduensis judicio concilii in sedem et locum restitutus eram; quod pro hac, inquam, [Col. 0380C] accusatione, quam eo enixius domnus abbas Cluniacensis per legatos suos, domnus quoque Divionensis per se efferebant, quo inclementius tyrannidem ipsius qui impetebatur, experti erant, controversia in concilio orta fuerit; dicentibus his qui partes accusati defendebant, non esse idoneas ad accusandum personas, pro eo quod oves pastorem reprehendere aut accusare non habent, hii maxime qui electioni ejus consenserant, et faverant consecrationi. Audierant quoque anathema invectum in eos, qui eam reprobandam scirent nec manifestarent, et rem ipsam ante consecrationem actam constabat, quodque post consecrationem accusator ipse diaconii officium locumque promotionis ab eo susceperit, et [Col. 0380D] testis accusationis officium cantoris, et uterque ei hominium fecerint, non esse sufficientem accusationem, in qua alter accusator, alter esset testis idemque accusator. Legatis e contra respondentibus, in causa symoniae nullum omnino, quamquam infamem, quamquam subditam personam, removeri ab accusatione, cum domnus papa Gregorius VII in concilio Romano ad accusationem cujusdam abbatis symoniacum quemdam deposuerit episcopum, eodem abbate primo pro eadem symonia, cujus ipse particeps et consentaneus fuerat, deposito, sufficientem esse in uno accusatore et uno teste accusationem. Illis quoque qui impetebant objicientibus, et sacramento probare volentibus, quia juniores erant et non adeo in canonibus exercitati, ignorasse quod [Col. 0381A] esset in promisso illo pestis symoniae, et mox ut resciverunt prodidisse, sicque a se jaculum excommunicationis repellentibus, adjicientibus etiam quod electio ejus in ipso exordio infirmata et omnino reprobata fuerit a metropolitano, pro eo quod anno et die in excommunicatione manserit, archidiaconii officium in aecclesia Linguonensi optinendo, itemque archidiaconi et cantoris---cum non esset diaconus---in aecclesia Eduensi, contra vetitum ejusdem metropolitani et legati, et in ipsis praelaturis symoniace vivendo; quodque postea quam infirmata est, absque conscientia capituli Lugduni diaconus ordinatus sit. Referebant etiam idem legati, ubi ad judicium ventum est, dissensionem accrevisse, dicentibus episcopis, pro usu Gallicanae aecclesiae, qui quasi confirmatus [Col. 0381B] erat in concilio Clarimontensi pro praesentia Urbani papae, itemque in conciliis habitis a domno Lugdunensi, purgationem imponendam ipsi qui impetebatur, quamvis hoc canonum auctoritatibus firmare non sufficerent. Legatis e diverso respondentibus, et canonica assertione firmantibus, accusatorum esse probare quod objecerint, si legitimi sunt, vel in causa symoniae ubi nulla requiritur legalitas, eo quoque qui accusabatur Romanam sedem appellante, cui appellationi non assensum sit ab eis: eo quod curam, quam alii in parte sollicitudinis, ipsi haberent in plenitudine potestatis, qui Romana aecclesia, et judices in eadem essent aecclesia. Cumque tardantibus episcopis judicium dare, nox imminens et expectatio episcoporum conventum solvisset, dilatione [Col. 0381C] data, sententia suspensa, in crastinum eadem re diutius ventilata, agitata, nec terminata---petentibus omnibus episcopis de judicio dissidentibus---induciae datae sunt usque ad Pictavense concilium, quo pars utraque vocata est; eo tamen a pontificali et sacerdotali suspenso officio, cum idem per se et suos munera quaedam episcopis nocte eadem misisset, quae a quibusdam suscepta, a quibusdam sunt reprobata: quod etiam cardinales non latuerit, adeo ut in plenario conventu gratiae circumsedentibus redditae ab eis sint, quod sacerdotalia pectora auri sacra fames etsi temptasset, non irrupisset.

Hec quidem, cum praesens esset Matisconensis, in audientia domni papae referebantur. Aderant et litterae [Col. 0381D] cardinalium sedi apostolicae directae pro eadem causa; ne quod factum erat ad honorem Romanae aecclesiae cardinales sinerent infringere. Et cum rogaret pro confratre episcopo, dimissus est ab eo, acceptis mandatis ut justitiae faverent cardinales, apud se ratum fore judicium aequitate Petri prolatum. Sicque rediit, et Pictavensi concilio interfuit.

Quod aggregatum est in aecclesia sancti Petri, die octavarum sancti Martini [(215) 1Kb] (Nov. 18), episcoporum et abbatum numero 80. Affuit et Eduensis cum Cabilonensi Diensis quoque episcopus, quem [Col. 0382A] illo miserat domnus Lugdunensis, ut partes Augustudunensis sua vice tueretur. Advenerunt et canonici adversus eum numero 35. Repetuntur quae jam in priori concilio super accusatione ejus objecta fuerant; quibus miro modo, multo documento, set non probabili, ab alia parte resistitur. Manet controversia praefata, et fere a toto concilio repugnatur superius dictis cardinalium responsionibus pro usu Gallicanae aecclesiae, illis suam auctoritatem in nullo infringere volentibus, nec appellationi assentientibus. (Eol. 144.) Datur tamen ei locus se purgandi cum idoneis personis, sicut voluerat concilium, et hoc impraesentiarum, non concessa dilatione induciarum quae quaerebantur, nec admissis ad purgationem Cabilonensi, quem secum adduxerat, et Diensi, quem [Col. 0382B] archiepiscopus miserat. Quod cum factum non fuisset, judicio dato, eis frustra sedem apostolicam appellantibus, rogabatur stolam reddere et anulum. Et interim ipse retro altare secedens cum suis, nec judicio parere voluit, nec ad consessum remeare, ut praecipiebatur, assensit. Quamobrem ab episcopali et sacerdotali est officio omnino depositus, et nisi obediret, a liminibus sanctae ecclesiae segregatus; omnesque qui ei ulterius ut episcopo obedirent vel revererentur, aeterna maledictione multantur, vel qui ei opem ferrent in pertinacia persistendi. Quid autem intercesserit, quod cum Turonensis archiepiscopus, et Redonensis, et alii quamplures cooperatores se primo optulerint defensionis et adjutores purgationis, quia erant de provincia Lugdunensi, [Col. 0382C] in tempore se necessitatis subtraxerint, reticere non debemus. Ubi audierunt canonici nostri, id ab eis praesentari personae illi cujus ignorabant vitam et mores, solliciti ad eos conveniunt, privatim contestantes et publice, ne attaminarentur communione illius nec dicendi sacramenti, immo perjurii, quorum purgatione eadem certissimum erat periculum, si tamen purgatio dicenda esset criminis exaggeratio; asserentes si non adquievissent, se quotquot erant canonici, perjurium eorum ratione et sacramento declaraturos, et judicio ignis probaturos. Quod dictum ab incepto eos prohibuit, maxime quia videbant viros tantae auctoritatis et nobilitatis rationem suam evidenti assertione et documento probabili astruere. [Col. 0382D] Et de eo quidem ita se res habet. Ipse vero quamquam depositus, quamquam a consortio et communione aecclesiae sequestratus, stolam retinuit, et anulum; bona tamen episcopii clerici providebant et disponebant, quod et nunc usque faciunt, omnimodis id egre ferente archiepiscopo, quod extra voluntatem suam et accusatus et judicatus depositusque foret a se sacratus episcopus, querimonia extra provinciam ventilata per manus legatorum, nec ad se, qui metropolitanus et primas erat provinciae, infra provinciam relata secundum scita canonica. Ad quod tamen exequendum, et ita ut actum est peragendum, [Col. 0383A] justae eos rationis evidens adduxit necessitas. Etenim cum in ipso primordio scandali cardinales advenissent, hortatu et precibus ejusdem pseudoepiscopi ad componendam pacem aecclesiae, quae foeda dilaceratione sed necessaria scindebatur, Aeduam in festo sancti Nazarii venerunt, et audita partis utriusque sententia tanto favore prosequuti sunt et tuebantur vices illius, quamquam justitia canonicorum parti faveret, ut de maxima dissensione ad pacis unionem rediretur, et talis eos concordia sociaret, cui quamvis egre a canonicis assensum esset. Quae cum tandem obstinatione ejus in irritum deducta fuisset, ab eisdem post capitulo abnegatam justitiam, ad audientiam metropolitani et judicium ejus, de communitatis dilapidatione unde agebatur, vocatus [Col. 0383B] est. Quod respuit, et de priori benignitate cardinalium confidens, ad designatum Valentinense concilium eos ibidem responsurus et satisfacturus invitavit, et nolentes ire coegit invitatione sua, illis et pro publico dampno communitati eorum illato et pro privatis injuriis hominium ejus rejicientibus, et apertos se inimicos, ex hoc maxime quia de rebus domesticis ad concilium et extra provinciam vocabantur, protestantibus. Dolenda hominis miseria, qui nullum umquam dilexit, a nemine dilectus est, nulli in se peccanti ignovit, nulli post iram benedictionem tribuit, in sola pecuniae aggregatione spem suam omnem constituens! Non credatur nobis, si non in hoc vox una consonat omnium. Nec nostrum est, etsi [Col. 0383C] lesi sumus, lesionis maledicto talionem rependere, qui scimus in nos peccantibus nos debere ignoscere; sed nec congruit veritati et pietati aecclesiasticae, de his quibus in se peccantibus ignoverit, falsa pro veris concinnare, quia vera dilectio a fide veri nescit deviare. Tribuat illi Dominus ut, quia ceptis suis omnia adversa responderi videt, non adiciat ut similem principio finem faciat, set speret in nomine Domini, non in incerto divitiarum, et innitatur super domino Deo suo. Amen.

Et quoniam viros virtutis memoriae commendare gratissimum omnibus et utile arbitramur, non ab re videtur nobis, si zelum horum legatorum contra impudicissimum Philippi regis Francorum adulterium, secundae Jhezabelis veneficiis a vero et justo, utili [Col. 0383D] et honesto depravati, paucis explicemus. Nec indignetur erga nos quispiam, quod quasi regia a nobis carpatur vita, aut laceretur tantae majestatis vel nominis excellens auctoritas. Non est nostrae voluntatis aut studii, in his vel tempus expendere vel studium atterere; sed virorum facta fortia, quae sine illis, quorum comparatione fortia sunt, et cum quibus decertatum est, memorari aut vix aut nullatenus possunt, a nostro non patimur alienari labore, ut si fortia audere nequimus, saltim fortium bene acta rimemur. (Cf. Leg. I, 196.) Si sileat scedula, tota conclamabit Francia, immo totus Occidens una intonabit fama quod rex, legitimo abdicato matrimonio, [Col. 0384A] regiae stirpis uxore repudiata, thori fide violata, regii cubilis decore obnubilato, regii germinis splendore obfuscato, comiti suo Andegavensi uxorem subripuit, militi utique suo cui fidem promiserat, et carnis consanguinitate propinquo: adeo ut ex una parte in tertio, ex alia in quarto propinquitatis sanguine necterentur, et federa conjugii, quae ne dirimerentur regalis gladius ultor hactenus inhibuit, impudica et incontinens regis dissolvit lascivia, impudica et inreverens, scindenda et dirimenda tot annis violat obstinatia. Verum quid mirum, si in fluvio seculi, in torrente fluoris regii, Leviathan antiquus quem absorbeat invenit; qui in descensu Jordanis preciosa et electa rapit, in ordine episcoporum qui praeesse debent ipsos praesidentes sibi substernit? Rex regiae [Col. 0384B] castitatis osor, regii thori violentus effractor, diadematis regii procax conculcator, etsi potuit reginam a thoro et corona indebite dejicere, non poterat adulteram in solio regni benedictione firmare, nisi in ordine episcoporum complices sibi invenisset, vel sibi ipse miserabili desperatione promovere fecisset, qui voluntatis ejus exequutores, et reginae novae novi forent sacratores. O impudentia! o miserabilis dispersio lapidum sanctuarii in capite platearum! (1092) si regina immerito abjicitur, quid est quod adultera, quod cognato juncta, marito reclamante vimque passo, subintroducitur? (Fol. 144') Si vis regia jus abnegat, fas subruit, nefas attollit, quid rogo est, quod nefas benedicitur; et in templo sacrilegium attollitur, [Col. 0384C] adulterium sacratur, impudicicia promovetur, et hoc per manus episcoporum? Nequius hic aliquid video, quam in tempore beati papae Nicholai in Tietberga regina repudiata et Waldrada adultera subintroducta a Lothario, Lotharii imperatoris qui monachus factus est filio, quia, etsi ibi fallax episcoporum judicium, si reginae innocentis dejectio, si legitimi thori divortium, si pelicis exaltatae [433 1Kb] intra regales aulas prostibulum, non illa tamen viro juncta, non a latere viri, consanguinei et militis rapta, non in ea nuptiarum utrimque sunt federa violata, sed concubinariae oblectationis antiquae gurges inexplebilis intemperanter memoriae reductus, dum concupiscentiae aenerves laxat habenas, nec scit revocare solutas, sibi mortem, regno horrorem, episcopis calamitatem, [Col. 0384D] optimatibus miserabilem induxit necem et confusionem. Hic omnia confusa, omnia horrentia, omnia diabolico astu et malignitate corrupta. Invenit, inquam, rex iste in episcopis, quos sibi sociaret, quos tanti sacrilegii ministros efficeret, Philippum Trecensem episcopum, et Walterium Meldensem; cui ob hoc episcopatum dedit, ut sacrationi, cujus Trecensis esset operator, hic foret consentaneus et minister. Sed quid succensemus episcopos, quibus pietas apostolica errati tribuit remissionem? Multa hii a domno episcopo Lugdunensi tunc temporis legato Romanae ecclesiae coerciti invectione, multa, nisi ipsi sibi praecavissent, multati fuissent [Col. 0385A] severitate. Sed, ut praefati sumus, Romana pietas et errata donavit et remissione sua infamiam superavit. Adeo ut compelleretur archiepiscopus datis a Roma sibi litteris, utrumque communione suscipere et osculo. Quod ex quo pietatis fonte manaverit, querat qui volet, et si potest intelligat. Regem quoque ipsum pelicis suae prostitutione superbum, a reproba ejusdem conjunctione sequestrare temptavit, interdicta illi corona nisi obediret. (1094) Sed nescit impietas mala quae fecit, nisi cum pro eisdem peccatis caeperit jam puniri. (1095) Diu de his tractatum est, Sed renuit apostolico mederi antidoto, cui veritas et judicium ad arbitrium pendet femineum; usquequo Urbano papa decedente Paschalis succederet, et has aecclesiae columnas de quibus [Col. 0385B] agitur, ad Gallias destinaret, quos jure columnas aecclesiae dictos ex ipsa sui infirmitate et inconcussa animi virtute, qui opera eorum solerter intuetur, colligere potest. Hii post concilium Valentinum per se ipsos rege convento, cum nullam in verbis vel actibus ejus correptionem vel penitentiam, fodiendo circa arborem infructuosam et cophinum stercoris aggregando, reperissent; non passi tantam videre in aecclesia catholica ignominiam et conculcationem, menbrum putridum in concilio Pictavensi a compage corporis Christi gladio anathematis praecidere non metuerunt. (1100, Oct. 20.) Aderat ibi comes Pictavensis, summa prece eos deposcens ne dominum suum excommunicarent. Aderant et episcopi identidem facientes, et cum non [Col. 0385C] impetrarent quod volebant, a consessu et loco concilii, idem comes et sui minas intendendo, aliqui quoque ex episcopis, multi ex clericis, innumerabiles ex laycis exierunt. Sic ordine turbato, pace in tumultu versa, illi remanserunt qui Finees zelum imitari gestiebant; et sicut ille scortum Zamariae cum Chorami Madianita gladio pupugit, furoremque Domini placavit, sic et isti, non veriti fremitum perstrepentium, adulterantem regem cum adultera quem corrigere nequiverunt, excommunicationis pugione perfossum, vitae, quae in Christo est, extorrem reddiderunt. Hoc autem actum est, quando jam erat solvendum concilium. Jamque laus Christi in ore eorum qui astabant pro dimissione concilii, ut [Col. 0385D] moris est, resonabat, et aestus turbae tumultuantis ut fervor maris incandescebat pro domini sui regis excommunicatione insanientis, cum quidam e populo in superioribus consistens aecclesiae lapidem jecit, cardinales ferire volens, cujus ictu clericus quidam qui astabat capite illiso prosternitur. Sanguine manent [434 1Kb] pavimenta, clamore confuso domus impletur, furore et insania intus et extra ministri satanae debachantur. Manent colunnae Christi immobiles, mortem si Dominus jubeat intrepidi opperientes, et ad saxa volantia mitris ablatis capita nuda retegentes, [Col. 0386A] nec aliquando a laude Dei et praedicatione veritatis reticentes, quod voce prosequuti erant, sanguine confirmare, si sit necesse, gestientes. Quorum constantia devota et devotio constantissima furentium facta est repressio et ad penitentiam cordium inclinatio. Adeo ut comites et quotquot antea grassabantur in confusione eorum humiliati sint in conspectu illorum satisfactione praemissa et praetenta obedientia.

Tractatum est in concilio eodem de expulsione abbatis sancti Remigii injusta et Burchardi substitutione illicita, et cum diu re ventilata conversatio ejus sancta, introitus legitimus, promotio atque sacratio inventa fuisset autentica et canonica, quae etiam litteris domni papae Urbani roborabatur, quibus [Col. 0386B] merito fides adhiberetur, cum jam ipsa etiam pars inimica restaurationem ejus non reprobaret: pro quibusdam litteris confictis, quasi a sede apostolica directis, in quibus cardinales nec stilum Romanum nec pergamenum Romanum agnoscebant, maxime cum in fine earum subscriptum foret: Valete, quod Romana non habet auctoritas, pro illis inquam confutandis judicatum est ad sedem eundum apostolicam, quibusdam qui primo appellaverant, nec concessum erat eis, id egre ferentibus; quibus tamen evidenti ratione responsum est, etsi satisfactum non est.

Quantam autem fidei frugem virilis illa propugnationis coelestis seges attulerit, hinc colligi potest [Col. 0386C] quod postea, cum apud urbem Senonum rex cum regina sua per 15 fere dies remoratus fuisset, clausis tota urbe aecclesiis, nulla facta est ei christianitas [(216) 1Kb] , in tantum ut Jhezabelis furor usus novitate profana manus impias in Deum extendens, missis apparitoribus aecclesiam frangeret, et in ea sibi missam a sui similibus dici cogeret. Ve humanae impudentiae! Inerubida, servilis et non regii animi cavillatio, Romana usa levitate, nunc usque reginam suam tuetur, et dedecorosis amplexibus erroris et impudicitiae estibus succensa, coronae dignitatem dedecorat; et cum olim ad exorandum Deum gentiles reges, et absque jugo leges dederint, et blasphematoribus seu contemptoribus Dei vindictam intentaverint, hic regni Francorum propagator, [Col. 0386D] christianae legis propugnator, contraria praeceptis praedecessorum peragit, legis sanctae et Romanorum pontificum statuta convellit; et, quod pejus est, eisdem patrocinantibus, si dici licet quod pudet, ignominiae suae defendit causas, excusationes praetendit, et a quibus cogi debuerat ut resipisceret, eisdem faventibus admonetur ut in iniquitate perduret. Agit hoc Romanae [435 1Kb] avariciae gurges inexplebilis, qui dum nequit expleri, novit resecanda tueri. Verum de his ista sufficiant.

(Fol. 145.) Anno inc. dom. 1101, Johannes Tuscolanus [Col. 0387A] episcopus a papa in Angliam missus est propter censum beati Petri. Hic canonicus Sancti Quintini Belvacensis regularis, professione violata, habitu deposito, ad seculum rediit; et cum improperium ferre nequiret, Becci monachus factus, cum esset natione Romanus, papa Urbano ad Gallias veniente, familiaritatem ejus adeptus est, Romamque reductus, et defuncto Lavicano episcopo, cum jam de abbatia quadam muneratus esset, demum de abbate in episcopum promotus est. Jam Romam cardinales redierant, sententiam depositionis factam in Eduensem invasorem palam confirmantes, et testimoniis authenticis canonicam eam pronunciantes, cum a domno Lugdunense hoc eorum factum improbaretur palam et publice. Hunc Ierosolimam [Col. 0387B] euntem praedictus Tuscolanus sive Labicanus episcopus invenit in itinere [(217) 1Kb] cum Cabilonense et ipso Eduensis ecclesiae invasore, et absentibus accucusatoribus extra provinciam purgationem Eduensis suscepit, Lugdunensi prosequente, et juramentumejus ita confirmante: Credo Norigaudum istum Eduensem episcopum vera jurasse sicut me Deus adjuvet, Cabilonensi quoque in id consentiente, et idem jurante. Ego miror gravitatem tanti viri, pro ingenita sibi bonitate et honestate fama ubique celebrati, cujus inadulatam constantiam Gallicana veneratur aecclesia, ita ab uno homine potuisse decipi, ut nunc usque partes illius manu teneat, tueatur et protegat, et fere solus sit in nostro orbe, qui de illo homine bona et recta sentiat, cum sententiae ejus huic [Col. 0387C] omnium fere etiam absentum et ignotorum repugnet generalitas et generalis unanimitas. Additur et hoc miraculo, quia, cum ante ordinationem illius infaustam venissent ad eum bonae memoriae domnus Hugo abbas Sancti Martini Eduensis, praepositus quoque ejusdem Eduensis ecclesiae, et archidiaconus Signius, et electionem illam symoniace factam approbassent, decania, archidiaconia, praecentura et aliis quibusdam aecclesiasticis officiis promissis et datis, ut nunc potis est apparere, verba dixit esse ex odii fonte manantia, coegitque viros ab incepto interim silere, dum voci illorum renuit aurem accommodare. Adeo ut eos etiam fecerit eidem ordinato professionem facere, quem culpabant de tam manifesta ambitione; promittens, si symonia illa [Col. 0387D] effectui manciparetur, se aliter loquuturum; nunc de occultis alieni cordis non debere temere judicari. Et ne aliquis esset, qui ordinationem illam a se factam improbaret, eandem professionem, quam illi fecerant, omnes canonicos qui convenerant promittere fecit, et eos qui domi remanserant idem agere mandavit, cum in primordio electioni eidem omnino obstitisset, quia semper canonicis repugnasset decretis, in duabus aecclesiis praelationem optinendo, scilicet archidiaconias duas, cum non esset diaconus, nec esse vellet, et cantoris officium.

[Col. 0388A] Ea igitur suscepta purgatione, praefatus Johannes Aeduensem secum reduxit, Lugdunense Romam tendente, ubi et canonicorum Eduensium aliquos invenit causam suam agentes. Excommunicaverat enim eos idem post discessum cardinalium, quia se dimisso apud Romanos judices accusationem retulerant, et quia bona aecclesiae pro hac dissensione, dum quod ceperant ad perfectum elaborant deducere, aliquantulum distraxerant, et quia de his vocati ad judicium, audientiam ejus, quem sibi inimicari cognoscebant, non receperant, et quia domum episcopalem sibi reddere nolebant. Unde Romae questione habita, et ipsi a papa absoluti pronuntiati sunt, et domum cum litteris apostolicis remissi, Lugdunensi cum Diensi [Col. 0388B] Jerosolimam proficiscente. Norigaudus vero Eduam veniens cum Johanne, apud Sanctum Martinum hospitatus, a canonicis susceptus non est; in eodem tamen coenobio missas celebrat, crisma fecit, et ministerium sacerdotale attemptare non timuit, parvipendens quidquid cardinales in eum intentaverant, et de tuitione archiepiscopi et pietate apostolici et sua liberalitate confidens. At vero cardinales in sua sentia permanentes, quod factum erat publice reprehendebant, quod non esset canonicum, sed ab aequitate Petri alienum; et ob id a familiaritate et consilio papae se subtraxerunt, ita ut Johannes, Roma relicta, Papiae etiam nunc remoretur, regulariter degens cum fratribus in aecclesia, de qua ad palatium raptus erat. Benedictus vero in titulo suo remoratur, [Col. 0388C] a curiae consilio se removens, et quod dampnavit improbans. Ita turbata Eduense aecclesia, Norgaudus Flaviniacum ivit, et Gyrardum aliquando priorem Colticensem contra interdictum capituli Eduensis ibi abbatem constituit, mercedem pertinaciae suae in hoc etiam consequutus, ut omnia diebus suis in pejus vergi videret, sicut et de ecclesia sancti Martini religionem exturbavit, et secularitatem introduxit eum ibi ordinans, quem nomine tenus domnus archiepiscopus interdixit; sic et in hac summam infelicitatem de dispersione et destructione ordinis consequutus, non intelligens quod dicitur in Sardicense concilio cap. 4: Cum aliquis episcopus depositus fuerit eorum episcoporum judicio qui in vicinis locis commorantur, et proclamaverit agendum sibi negocium [Col. 0388D] in urbe Roma, episcopus in ejus cathedra post appellationem ejus qui videtur esse depositus, omnino non ordinetur, nisi causa fuerit judicio Romani episcopi terminata. Ita Norigaudus indiscussum, inauditum, indempnatum me, Eduensis capituli audientiam et Lugdunensis appellantem, et cum ad hec non admitterer, Romam etiam appellantem, et ex parte Dei et beati Petri et papae ordinationi illi contradicentem, quantum in se fuit dejecit, et ipse quod quesivit invenit. Nunc igitur si juste, si canonice egit, letetur in pastore quem constituit, et in grege cui [Col. 0389A] tam idoneum pastorem providit; sin aliter, egrediatur ignis de Norigaudo, et devoret eum cum suis; egrediatur ignis de Gyrardo et sibi commissis, et consumat Norigaudum cum ordinationibus suis.

Post hoc missus est legatus in Franciam Milo ex monasterio sancti Albini [(218) 1Kb] . . . . . . [436 1Kb] episcopus. Hic fecit ut infra civitatem Norgaudus reciperetur, et quandam concordiam inter eum et canonicos fecit; fecit etiam ut in capitulo Cluniacensi susciperetur, et episcopus acclamaretur, facta in eodem capitulo cessione quarumdam aecclesiarum numero . . . . . . [437 1Kb] absque laude canonicorum, et eorum qui erant cum eodem Norgaudo, et eorum qui contra eum venerant causas acturi in praesentia legati [438 1Kb] .

(Fol. 145'.) Anno inc. dom. 1099, (Aug. 2) obiit [Col. 0389B] Urbanus papa, successit Paschalis. Obiit etiam Willelmus junior rex Anglorum. Quo etiam anno in Anglia fons verum sanguinem olidum et putentem manare visus est. Ad quod spectaculum cum fere tota insula cucurrisset, insolita rei novitate stupefacta, rex praefatus advenit, et vidit, nec tamen ei profuit vidisse. Autumabat vulgus promiscuum, portentum istud mortem regis portendere, quod etiam ei dicebatur a referentibus; sed homo secularis, et in quem timor Dei non ceciderat, voluptatibus carnis et superbiae deditus, divinorum praeceptorum contemptor et adversarius, qui tamen satis regii fuisset animi, si non Deum postposuisset fastu regni inflatus, nec cogitabat se moriturum. Ideo cum temporibus ejus [Col. 0389C] miranda in Anglia contigissent, Domini reeordatus non est, immo nec sui ipsius, cum etiam quibusdam revelationibus, quae tamen ei non profuerunt, ad Deum converti moneretur, quibus nec obedivit, pena quae ei judicio divino intentabatur perterritus. Impletum enim erat in illo quod dictum est: Peccator cum venerit in profundum malorum, contempnet (Prov. XVIII, 3). Et quia Deum deseruit, sanctam aecclesiam opprimens et eam sibi ancillari constituens, a Deo quoque derelictus est; in silva, quae adjacet Wintoniae [(219) 1Kb] civitati dum venationem exercet, sagitta a quodam percussus, quo lethali vulnere decidit et exanimatus est, penitentia et communione carens, et apud eandem urbem sepultus. Temporibus ejus ventus vehemens de flumine Tamisiae exurgens [Col. 0389D] edificia plura destruxit, nec aliquando tantus turbo ventorum sevientium illo auditus est. Hic irruens monasterio sanctae Mariae in civitate Lundoniae constituto, ubi hec acta sunt, tectum omne dejecit, trabes novem numero uti erant compactae, distantibus inter se spaciis insimul arripiens, longius asportavit usque ad forum passus fere 50, et in eodem foro, quod dictu quoque incredibile est, ita distantibus equaliter spaciis ut erant compactae, terrae [Col. 0390A] capitibus in ima demersis, infixit, ut vix cubitus unus de tanta earum longitudine foris appareret, quod et permanet usque in hodiernum diem. Quadros etiam super muri altitudinem sitos, supra quos tectum stabilitum erat, usque ad septem miliaria evolare fecit, quod nunc usque cernere possibile est; fuit autem circa horam diei nonam. In eadem etiam aecclesia jacebat quidam edituus cum alio quodam in lecto uno, et inter medium eorum, cum jacerent distante inter se spacio, una trabium vento acta per medium lecti terram intravit, ut vix summitas ejus appareret, nec lesit jacentes, nisi quod timore pene exanimati sunt.

In eadem civitate spaciosa et populosa, cum essent multi canes ad observandas domos, qui quanto [Col. 0390B] breviores sunt corpore, tanto sunt acrioris et ferocioris naturae, nocte obtenebrante ante domum majoris aecclesiae sancti Pauli congregabantur, ita insistentes transeuntibus, si quem forte offendissent solum aut impotentem aut sine baculo, ut nullus auderet absque comitatu vel defensione per locum illum transire, praesertim cum jam plurimos morsibus attrectassent; et singulis noctibus ad hujusmodi excursus ferebantur. Jam prope nullus per illud iter agebatur, et, si cui forte incumberet necessitas itineris, diverticula querebantur, cum congregati Lundonienses in banno placito suo clamorem super hoc bis terque fecerunt, et cum praeceptione data ut unusquisque canes suos includeret noctibus et custodiret, [Col. 0390C] nec sic revocari ab incepto potuissent, data sententia adjudicatum est omnes debere occidi, die quoque constituta qua id deberet fieri. Quae cum instaret, nocte ipsa quae diem praecedebat, ita omnis multitudo canum illorum fere usque ad quatuor milia diffugiens, non comparuit, incertum an in mare se jecerint, ut nullus inveniretur qui diceret quo abierint, vel quid facti fuerint; et ita civitas liberata est.

Pudet referre illud inauditum seculis omnibus monstrum, quod tunc temporis in eadem insula contigit; sed reticendum non est, ut quicumque audierit, tinniant aures ejus, et obstupescat, et erubescat talibus involvi, quibus nullus umquam irretitus est, nisi qui a Deo derelictus in reprobum sensum traditus [Col. 0390D] est, hominem dico masculum a masculis impregnatum, et monstrum illud cum dedecorosa concretione usque ad quaedam liniamenta corporis humani perductum, et hominem illum, quod detestabilius est, clericum de capella regis, Petrum dictum, per annum integrum et eo amplius hoc portentuoso et ignominioso onere dehonestatum, et usque ad mortem perductum, cum ille palam et publice confiteretur peccatum suum, quod si vellet, celare non [Col. 0391A] posset, et aperiri sibi uterum ad detrahendam et eruendam informis prodigii sarcinam deprecaretur, nec impetraret, ad hoc usque ingravescente et recrudescente insania, cum feminea pati cogeretur, et natura repugnaret, perductus est ut mori ei necesse esset, ignominiosam mortem de ignominiosa vita consequutus, et extra cimiterium absque officio christianis debito, suo tamen jussu et petitione, sepultura asini sepultus. Cujus cadaver apertum, ita in se habere inventum est, sicut relatum est. Frater hic erat Girardi, cui post rex praefatus Eboracensem dedit archiepiscopatum; cujus vita cum satis superque esset notabilis, etiam diabolo sacrificasse impetebatur. Fuisset nimia in omnes magnates ejus et amicos demonum oppressio, et in omnes et obsequentes, [Col. 0391B] nisi camerarius ejus, cui porcum parare et sibi clanculo afferri mandaverat, ammiratus quid vellet facere, in locis abditioribus se occuluisset, cum rogatus fuisset egredi, illis tamen locis de quibus liber esset videndi quae ab illo operabantur accessus; et cum eum cum demone loquentem audisset, cujus tamen vocem audiens formam non vidisset, et post cum illum per necessarias translatum jussu demonis ab illo vidisset, et post ab eo adoratum, infanda etiam quaedam in conciliabulo illo audisset, cum post evocato ei praeceptum fuisset instruere convivium, convocare omnes quotquot posset ad epulum, et de illo porco omnibus omnino praelibationem quandam parare, ut nullus esset qui non gustaret, ille porcum terrae infodisset, et de alio quod praeceptum [Col. 0391C] fuerat implere studuisset: illo ita ut preceperat factum fuisse putante et credente, nisi a daemone instructus fuisset, a quo, quidquid camerarius fecerat, publicatum ei est. Qua de re cum camerarius impeteretur, et capi mandaretur, ille qui hoc timens sibi praecaverat, gladio educto sese defendendo domum venit, et conscenso equo quem paraverat, ad regem Heinricum Willelmi successorem confugit, cui omnia retulit, paratus quod dicebat uti judicatum fuisset approbare. Hec et alia quaedam monstruosa ferebantur hoc anno de eo per totam insulam, quando ibi fuimus, et dies quo de his et aliis disceptatio haberetur, et judicium daretur, constitutus erat, quem tamen non expectavimus. Hoc tamen de eo omnibus notum erat, esse eum malae vitae et omnino [Col. 0391D] episcopi officio indignae, quae a puero impura extitisset, nec aliquando emendationem suscepisset. Quo etiam anno inundatio sanguinis a praefato fonte manare dicta est, quam tamen non vidimus. In capella autem omnibus diebus dominicis sive festis sodomitae excommunicantur. (fol. 146) Alibi quoque enixa est vacca fetum informem bicipitem, quadricornem, ammirari quis posset tantam rerum novitatem, nisi, quod mirabile, Dei pacientiam tanta hominum crimina et peccata tanta patientia sustinere, ut jam pene rarus sit qui credat Deum aut res humanas curare, aut in malefactores vindictam exercere; ita cernimur omnes in iniquitatibus efferbere. Quid enim nunc in mundo, nisi omnis justitiae exinanitio, [Col. 0392A] omnis iniquitatis et abhominationis inundatio? Sed nos interim hec tristia seponentes, paulo superiora repetamus, et quod dulcescat spiritui referamus.

Non autem praetermittendus a nobis est domnus Hugo abbas Sancti Martini Eduensis, qui ad eandem aecclesiam in pristinum statum ordinis et religionis restituendam de ecclesia Divionensi raptus, et inibi pastor institutus, cum multa adversa passus fuisset, et nec nocte nec die requiesceret, cum etiam de monasterio expelli ad horam quos secum adduxerat a Divione vidisset, et post securi percussus pene cerebro vacuatus esset indefessus perstitit, et novissime, ut dicitur, veneno vitam finivit, bravium beatae perennitatis adeptus. In cujus obitu omnis illa religiositas cepta deperiit. Quis autem ejus successor [Col. 0392B] institutus sit, referre supersedeo, quia ad injuriam domni Lugdunensis referri potest, nec sine ejus nota dici; cum ille, quem ipse nomine tenus, ne intronizaretur adhuc abbate vivente, interdixerat, ut dicitur, hic eo sciente, eo suscipiente, eo annuente ordinatus est. Sed hec interim.

Anno igitur praefato ab inc. Dom. 1099 domnus et pater noster Rodulphus abba post multa peregrinationis et laborum pericula, cum ad eternae repausationis vocaretur gaudia repromissa, in quadragesima infirmari cepit. Morabatur tunc apud Flaviniacum villam, honestam et optimam monasterii cellam, vel propter incursantium occupationum vitandas molestias, vel ut liberius spiritualibus intenderet theoriis et filiorum utilitatibus. Et quamvis [Col. 0392C] gravissimis infirmitatis corporeae artaretur anxietatibus, pernox tamen in orationibus et vigiliis, divinis intererat officiis, diurnale seu nocturnale officium ante se religiosa devotione celebrare faciens, et ad missam semper in oratorio sustentatione obsequentium fultus iens; ubi vero immensitate doloris et infirmitatis lecto in totum decubuit, quod solum poterat, affectu, desiderio, manibus protensis, et oculis totus ad Deum vigilabat, nec de rigore propositi, animo et fide constans, quidquam minui patiebatur. Et jam fama infirmitatis ejus vicinos et absentes, longe etiam positos perterruerat fideles, et certatim confluebant omnes, mediocres, divites, comites, duces, ipsi etiam praesules, ut tanti viri solarentur alloquio et caritate; dampnum enim sibi maximum [Col. 0392D] reputabant, si insalutatus ab eis recederet. Quibus ipse tanta sedulitate, dapsilitate, industria, et caritate servire ammonebat, ut cum pene innumerabiles cotidie confluerent, mirum videretur etiam his qui suscipiebantur, unde tanta abundantia, tanta largitas, tanta in omni apparatu hylaris et non deficiens exuberaret caritas. Nec recusabat, ut plerisque infirmis moris est, intrantium et exeuntium devotorum frequentiam; quin potius tanto affectu et officiositate qua poterat, et gestu corporis suscipiebat, ut nullus esset qui non se refectum, qui non consolatum, qui non adjutum, dum solum videre liceret, profiteretur. Direxerat jam Virdunum epistolam infirmitatis suae nunciatricem, et ipsi circumquaque [Col. 0393A] miserant ad congregandos fratres qui possent venire, et qui non possent, ut sanitatem ejus a Domino expeterent, aut exitum ejus orationibus praemunirent [439 1Kb] .

Cum igitur ad eum visendum certatim undique concurreretur, ipse omnes commonefaciebat, omnibus fidem quam tenuerat et pro qua exulaverat tenendam inculcabat; dicens hanc esse veram fidem, hanc catholicam et apostolicam, pro qua nullus dubitare deberet pati adversa, immo nec ipsam mortem subire; asserens se, si vellent et oportunum fuisset, in tam tremenda hora, cum ad Dei judicium festinaret anima, se paratum esse quod dicebat sacramento firmare, et pro fide eadem milies, si Deus juberet, velle occidi (Mart. 28). Et cum jam totus ad sui dissolutionem [Col. 0393B] laboraret, inde tamen totus ei sermo, totum desiderium, tota affectio, ut hec fides servaretur, haec tota virtute, tota anima custodiretur; nec aliquis ante eum venit, qui non ad hoc commoneretur: dicens omnino dampnatos esse quorum mens ab hac observantia per se repelleretur, si contigeret eos absque poenitentia defungi, ut non per poenitentiam unitati corporis aecclesiae redintegrarentur. Aliquibus ergo diebus intercedentibus, quasi presagus vicini sui transitus, fratres et filios quos Christo adquisierat, ante se venire fecit, et ammirabili vultus et oris gratia de salute sua eos commonefaciens, et in Domino sperare ammonens, confitebatur quod non bene eos rexerit, non ita paterno erga eos affectu egisset ut debuerit, quia homo esset, qui numquam in eodem statu permanet (fol. 146). Et cum eos satis paterne ammonuisset ut in fide recta firmi persisterent, sicut eum viderant constanter et firmiter [Col. 0393C] perdurasse, et omnes astantes ne flerent manu et voce qua poterat compesceret: Ego, ait, qui patris vice et officio, licet immeritus fungor, primus vos absolvam auctoritate Dei et sanctorum et officii mihi commissi, et vos post haec patrem karissimum, sicut filii amantissimi et desiderantissimi; et sic separabimur corpore, non autem spirituali affectione. Vos praemittetis patrem, et ipso affectu deducetis ad Dominum; ego, si Deus misericordiam animae meae fecerit, quod credo et expecto, adjutor et corroborator ero fidei vestrae omnibus diebus, et mei memorum memor ero per auxilium gratiae Dei. Hec dicens, stolam sibi fecit afferri, et cum eam collo ejus imposuissent, jacentis tanta gratia et decore resplenduit facies ejus, et ita aptabatur ei, ut omnes mirarentur, et nunc usque protestentur quod numquam ita ei in tota vita sua habitudo vestimenti illius in gratia coaptata sit sicut tunc, cum omnibus diebus usque [Col. 0393D] ad id tempus et horam vix inventa sit persona aliqua, cui sic conveniret ornatus et appositio sacrarum vestium sicut ei, in gratia, in honestate, in proceritate, in vultus, et pronunciationis, et habitudinis dignitate. Prostratis ergo omnibus, absolvit cunctos, [Col. 0394A] et absolutus ab eis est. Inde sociatus omnibus in osculo sancto, cum vidisset aliquos nobilium astantes, viros religiosos et qui Deum pluris habuerant quam seculum, ipsos etiam ad se evocavit et osculatus est. Stabant in partem alteram et nobiles feminae, et ipsae a seculo conversae, soror scilicet Richardi Albanensis episcopi, et alia quedam non ignobilis familiae; quas cum ad se similiter evocasset, et pio patris affectu eas filias et sorores suas protestatus fuisset, dicens debere et ipsas patri ultimum vale dicere, manum eis porrexit ut eam oscularentur, hanc designans ipsarum esse debere ad eum socialem unionem, quod non sit licitum mulieres sacerdotibus jungi in osculo, et maxime religiosas religiosis. Cum igitur et ipsas, ammonitas ut his quae [Col. 0394B] aliis dicta erant intenderent, et scirent eadem dicta esse et sibi, a se dimissas gratiae Dei assignasset, corpus dominicum sumpsit, et totus ad Deum conversus, se et omnes pietati ejus commisit, praecipiens omnibus ut quem nominaret donnus Godezo, qui sibi assistebat, vir utique boni testimonii et religiosae conversationis, ipsum sibi ipso die tumulationis suae per obedientiam successorem eligerent, et illi obedirent; et si alter illo neglecto et repulso eligeretur, nullo modo ei obedirent. Dicebat enim nolle ut, quod ipse aedificaverat, alius destrueret. Cui praecepto cum omnes se assensuros promisissent, omnes manu protensa benedixit, et clausis oculis, praeparabat se ad horam Domini venientis, ut aperiret ei, intraturus cum eo et per eum ad nuptias agni. Legebantur ante eum passiones dominicae ab eo quem voluit, et cui praecepit [(220) 1Kb] , et cum recitaret lector quae et quanta fecerunt ei, totus in se [Col. 0394C] fremebat, adeo ut crebro audiretur vox dicentis: Inimici Dei quare hoc fecerunt? Non agnoscebant Deum vera dicentem, mira facientem? Ah! quales penas modo luunt! Venit ergo hora quam semper optaverat, et cum paululum siluisset, oculis clausis veluti dormiens spiritum efflavit. Corpus ejus lotum et curatum pia filiorum diligentia, vestibus sacratis ex more indutum est, et ante altare sancti Firmini piis suorum humeris delatum est, et excubiis debitis, quas dictavit et potuit amor filiorum, honoratum est (Mart. 29). In crastinum missa cum nimio luctu et ululatu omnium celebrata, ad monasterium iter aggredi maturarunt, quo se sepeliri mandaverat, quia inter filios in humili loco, sicut et praecepit et voluit, tumulari disposuerat. Ideo autem egredi acceleratum est, ne veniente duce vel comite ceterisve patriae primoribus, a quibus nimio diligebatur affectu, corpus ejus retineretur, et ad monasterium [Col. 0394D] perferri vetaretur; quod et contigisset, nisi ab his, quorum studii id erat prospicere, anticipatum esset, ut a villa elatum jam partem viae peregisset, quae ducit illo quo erat tendendum. Occurrebat corpori honorifico turba populi diversi sexus et aetatis, et [Col. 0395A] ubicumque per villas intrasset, signa pulsabantur, populus a vicis et agris conveniens venientes opperiebatur cum crucibus, thuribulo et luminaribus. Illud autem mirabilius, quod cum a longe viderent venientes funeris obsequutores, hii qui erant in agris vel in pascuis equorum, rustici boves relinquebant, equites equos ascendebant, et funus injussi prosequebantur, et ne saltem oneri viderentur esse bajulis exequiarum, quae necessaria erant ipsi sibi praeparabant, et cum offerretur, non accipiebant. Cum tali igitur triumpho Tullum venerunt, et ab episcopo et abbate Sancti Mansueti parata sollempniter processione, tota congregatione albis induta, crucibus, vexillis et diverso gloriae apparatu elatis, corpus sanctum excipitur, [Col. 0395B] ante altare deponitur, et exequiis solempnibus honoratur. Itaque ibi pernoctatum est. (Mart. 30.) Ubi illuxit, ad missam devota fratrum caritas accingitur, et occurrentibus certatim fidelibus, cum summa devotione in laude Dei et fidelium oblatione percelebratur. Expectabant ecclesiae majoris sancti Stephani canonici deferri sibi glebam corporis, ut et ab ipsis exequiis debitis honoraretur, et per monasteria civitatis deportaretur; sed ab his, quorum erat iter accelerare, permissum non est, quod satis egre ab episcopo et canonicis acceptum. (fol. 147.) Ea die longo ordine praecedentium et subsequentium, ventum est ad monasterium sancti Michaelis [(221) 1Kb] super Mosam fluvium situm, uti tunc et nunc praesidet abbatis officio domnus O. [(222) 1Kb] [Col. 0395C] bonae simplicitatis vir, innocentiae et religionis domicilium, de eodem cenobio, ubi vir Dei de quo agitur monachicum scema susceperat, raptus ad regimen animarum! Qui etiam tanta se invicem caritate dilexerant, ut intelligeres quandam in eis caritatis et benivolentiae communionem et similem innocentiae et religionis concordiam, unde et iste illum patri debito reverebatur honore, et istum ille quadam tenerrima et inreprehensibili amplexabatur filiatione, utpote qui bonae vitae, bonae famae, bonae conversationis erant et gratiae. Hic ut audivit patris defuncti adesse corpusculum, quasi qui suscepturus esset preciosissima pignora sanctorum, sic instituit processionis officium crucibus, vexillis, timiamatheriis, ceroferariis et omni gloriae apparatu, et sic decoratis omnibus sericis auroque textis vestibus obvius procedit corpori totus festivus, excepto quod cum lacrimis et gemitu; quamquam et hoc sit festivum esse, [Col. 0395D] exequias religiosorum, eorum maxime qui laboraverunt in verbo et opere, et de quorum vita non dubitatur, in quorum estimatione laus nostra non periclitatur, celebrare sollempniter in gemitu et animi contritione. Volebant aliqui reprimere impetum viri, sed qui noverat defuncti innocentiam, nichil nimis facturum se credebat ad ejus pro Deo reverentiam. (Mart. 31.) Fecit ergo nocte illa, quod potuit et dictavit aestuantis affectus animi, et locata nave et nautis bajulis funeris per Mosam fluvium, ipse praesens [Col. 0396A] cum fratribus, quoadusque navi impositum aspectui subduceretur, dirigit Virdunum, omnibus trito calle gradientibus, et psalmodiae officium non deserentibus. Ventum est igitur ad quandam villam Giniscort nomine populosam, supra praefatum alveum sitam, tribus leugis ab urbe longe positam, et illis remorantibus aliquantulum qui per sinuosos et reflexos fluminis anfractus corpus deducebant, cum illi jam venissent qui exequias deducebant, et remigantes expectarent, vellent etiam et ammonerent clericos villae, trium scilicet aecclesiarum, ut corpori obviam euntes funebria justa persolverent, sicuti et alii fecerant etiam non ammoniti: maligna quaedam et indigna obicientes sacerdotes, numquam ad id cogi potuerunt, ut consueto jure humanitatis orationem [Col. 0396B] progredientes darent; sed malignum eum asseverantes, eum esse, qui erga episcopos rebellione uteretur, ipsos sacerdotio, imperatorem regno quasi detrudere moliretur, conclamabant beatam esse horam funeris ejus, in quo omnis rebellionis et dissensionis occasio deperisset. His ita garrulitate rusticana perstrepentibus, corpus pertransiit, prosequentium turba ceptum iter prosequuta est, rusticanorum vesaniam ultione divina evestigio consequente. Cum enim hec se fecisse gaudent, et quadam superba levitate recte se fecisse applaudunt sibi palam et publice, impenitentes ignis ultor invasit, et totam villam incendio ab integro concrematam necdum mense exacto fuisse constat. Non credent his, qui non credunt Deum vindictam retribuere in hostes populi sui, sanguinem [Col. 0396C] servorum suorum paratum ulcisci. Jam ad monasterium nuncius adventantium exequiarum praecucurrerat, jam grex filiorum patri pie devotus in occursum corporis appropinquantis longo processu se proripuerat, et praetergressa civitate ad suburbium ultramuraneum opperiens venientes in aecclesia sancti Victoris consederat. Erat in eadem congregatione frater aliquantae utilitatis, si scisset reprimere motus animi indignantis, et appetitus frangere carnis male blandientis, ut quod plerumque male ceperat bene nosset dimittere; qui et ordinationi ejus in initio, in medio et in fine semper extitit contrarius, et omnibus prope factis ejus et praeceptis seu constitutionibus erat adversarius; sed quod destruere non poterat, quia aliter nequibat, egre videbatur assentaneus. Erat etiam, ut videbatur, et ut asserebat, infirmitatibus carnis aliquantulum praepeditus, sicut plerumque assolet ex indignatione et adversa habitudine, [Col. 0396D] seu passionibus hominis interioris exteriorem corrumpi et indignari; dum non est qui medicamentum adhibeat, aut malagma plagae liventi imponat, quod illi quam maxime contingit, qui passiones animae patri spirituali differt confiteri. Hic, dum alii accinguntur expeditioni, qua patri obviam eant, operam dare dum conantur et necessaria praeparant, ad priorem accedens causas infirmitatis enunciat non posse se iter illud conficere autumat, ut remittatur exorat. Prior tergiversationis ejus non ignarus, [Col. 0397A] quo pede claudicaret bene sciolus, nec concessit nec abnuit, sed ei totum imposuit, ut ipse videret quid ageret, negocium istud dicens inter Deum et ipsum constare, qui cordis videret occulta; praecaveret ipse sibi, si vera esset impossibilitas quam praetendebat; Deum paratum ulcisci omnem dolositatem, inobedientiam et mendacium; se super se nichil horum accipere, sed Deo et ipsi totum imponere. (fol. 147'.) Itum ergo est, illo remanente, et omnem illum pro mortuo apparatum quasi graviter ferente. Sed qui ad patris ire distulit exequias, ipse eo qui sibi confessionem daret, viaticum porrigeret, morienti exequias faceret, obsequio caruit: subita et inopinata morte defunctus, ut etiam post mortis ejus maximum intervallum vix adveniret qui funeri ejus justa persolveret, [Col. 0397B] Deo in hoc etiam servi sui injurias ulciscente. Fratribus igitur, ut ad rem redeamus, in aecclesia sancti Victoris corpus patris operientibus, episcopo vero cum clericis et diverso, ut in talibus assolet, apparatu ripae fluminis astantibus, nautae adveniunt cum corpore; et tota urbe certatim occurrente, ut ex concertatione affectum omnium erga mortuum intelligeres, funus excipitur; et congregationibus praecedentibus, ut mortis est, crucibus et reliquo apparatu circa corpus remanentibus, ad aecclesiam majorem sanctae Mariae iter protenditur, tota urbe signis pulsantibus. Videre erat suburbanos homines, et etiam rusticanos, compati doloribus monachorum pro sua destitutione merentium, et ex compassione in vocem cum lacrimis erumpere, et [Col. 0397C] dicere: Boni monachi, non amplius recuperabitis patrem tam pium, tam amatissimum; merito doletis, merito tristamini. Quod ideo erat mirabilius et ad divinitatis laudem honorabilius, quia qui aliquando ab ineptis et minus sapientibus subversor legum et patriae pro dissensione regis, quia nolebat communicare destructoribus sanctarum constitutionum divinae legis, appellabatur, hic nunc ab omnibus in commune et absque detractatione pater civitatis et patriae, et qui non amplius recuperari posset, vir consilii, murus et scutum domus Domini pronunciabatur, ut lacrimae et gemitus dictorum fidem astruere videretur.

(Apr. 1.) Sic deductum corpus a filiis et ab omni [Col. 0397D] fere populo civitatis, a canonicis occurrentibus infra monasterium sanctae Mariae excipitur, et post exequias de more celebratas missa generalis cum oblationibus celebratur. Dehinc ad monasterium sancti Vitoni processio dirigitur. Precesserant autem fratres ejusdem coenobii, postquam corpus patris a canonicis susceptum est, et quasi patrem recepturi quem eternaliter essent habituri, sic se competenti more adornaverant, et ita caverant, ut canonicis egredientibus portam urbis, ipsi in suo suburbio occurrerent, et corpus honore condebito suscipientes, eisdem comitantibus cenobio inferrent. Post quod a canonicis discessum est, et a filiis quae justa sunt corpori propensius exibita sunt. Ita omnia ordinate et composite proveniebant, ut palam daretur intelligi [Col. 0398A] quod, quia ipse, cujus erat funus, ordinate vixerat, honeste et ordinate se habuerat, omnia quae ei competebant, ordinata et composita a Deo ei providerentur. Nam et cum de petra qua claudi debebat ageretur, et vix inveniri posse videretur, ad locum ubi inveniri putabatur artifices directi, prima irruptione seu aditu terrae quinque petras excavatas invenerunt cum operculis, quarum quae dignior, et major, et habilior visa est, receptui corporis beati aptata est. Dicebant aliqui ut juxta domnum Berengarium episcopum, qui institutor fuit cenobii, ante altare scilicet sancti Firmini sepeliretur, pro eo quod monasterio, ubi preciosum corpus ejus quiescit, vita excesserat; sed quia locus ille a conspectu congregationis nimium remotus erat, ante altare [Col. 0398B] sancti Benedicti, juxta domnum Dadonem episcopum, ubi etiam domnus Humbertus primus ejus loci abba requiescere dicebatur, sepultura ejus iniciata est. (Apr. 2.) Qua operose accelerata, in crastinum congregata est omnis civitas ad sepeliendum eum; et missa dicta, sermone dato, terrae redditus est, resurgendus in gloria et nobiscum semper spiritualiter conversaturus; quod et ipse promiserat, dum suos, qui praesentes aderant, ad Deum iturus, Deo, cujus erant, qui sibi eos commiserat, assignaret. Cui et hoc digne potest in meritis ascribi, quod apud Deum vivens optinuerit ut inter sepulcra episcoporum 25 sepeliretur, ubi, praeter domnum abbatem Richardum, et praefatum Humbertum Ermenricum quoque aeque abbates, domnum quoque Bernerium [Col. 0398C] urbis praepositum, cui pro suae sanctitatis merito sepultura illa concessa est, nullus sepultus invenitur, cum locus ille ducum, marchionum, comitum aliorumque procerum sepultura insignis habeatur.

(Apr. 2.) Expleta igitur sepultura, ad consolandos fratres in capitulum venit episcopus cum abbatibus et cleri primoribus; et cum, habita tractatione de morte patris, ad eligendum successorem qui esset idoneus commonerentur, cujus protelatio religionis et honoris esset diminutio, maxime cum constaret defunctum praecepisse ut die eodem sepulturae suae successor sibi eligeretur, de capitulo egressus est episcopus dans oportunum locum fratribus, ut de patre sibi praeponendo licentius ab eis [Col. 0398D] tractaretur. Et cum omnes exissent, et hii solum ad quos pertinebat electio, remansissent, et terrae prostrati 7 psalmos, cum orationibus, quarum initium est: Adsumus, sancte Spiritus, peccati quidem immanitate detenti, sed in tuo nomine congregati, decantassent, ubi assurgentes resederunt, et a priore ammoniti essent ut quem idoneum judicarent eligerent, se si idoneum nosset electum, paratum electioni assentire: assurgens suprascriptus frater bonae vitae et testimonii ante conversionem et post conversionem, fideles orationes toto conventui ex parte domni abbatis Rodulfi peroravit. (fol. 148.) Quibus ammirantibus, et salutationem illam genibus terrae deflexis grate et cum lacrimis excipientibus, ille adjecit: jubere domnum abbatem Rodulfum [Col. 0399A] per obedientiam, ut successorem sibi quem ipse nominasset, quem elegisset, cui onus suum imponendum decrevisset, eligerent. Qui cum stupentes obedientiam excepissent, ille subjungens priorem nominavit, et pro eadem obedientia, quae sibi sicut et aliis injuncta fuerat, ne inobediens esset, eum cum nominasset elegit, Assensum est ei a cunctis, sed ab eo, qui nominabatur, non est: Ego, inquiens, dixeram, si idonea persona eligeretur, me consensurum electioni; nunc, quia video vos infirmum et hebetem elegisse, et cujus infirmitas desidiae vobis fomentum sit, non assentio, maxime cum et electio vestra canonum repugnet institutis, et ob hoc infirma sit, quod non licet praelatum ecclesiae successorem sibi eligere. Dicebat hec et alia multa, cum [Col. 0399B] ille frater id solum omnibus obiceret: Domnus abbas Rodulfus per obedientiam precipit. Quid multa? Electio facta ad laycos relata est, et praeceptum atque consilium praefati patris illis relatum est, in quo omnis assentiret congregatio. Quam electionem illis suscipientibus, et in ea una voce omnibus acclamantibus, ad capitulum revocatur episcopus. Et cum resedisset cum abbatibus et cleri capitaneis, assurgens sepedictus frater idem, quod dixerat fratribus, recapitulavit episcopo ceterisve primoribus, domnum videlicet abbatem Rodulfum et jubere et precari ut successor a se electus et nominatus sibi daretur. Electionem igitur quantum in se erat, laudat episcopus, et inquirit utrum in hac consentiret [Col. 0399C] conventus et populus. Quibus pariter acclamantibus, cum electus quae dixerat eadem et similia vellet repetere, et electionem in se factam niteretur improbare, a fratre cui preceptum fuerat concurritur, arripitur, et cum sederet, ab eo et reliquis qui ad hoc ipsum opem suam paraverant, praesentiae epicopi sistitur, et ut baculum pastoralem suscipiat, ammonetur, cogitur, nec vincitur. Ubi inflexibilem ejus animum vidit episcopus et qui aderant, inchoata antiphona Confirma hoc Deus, in aecclesiam a fratribus asportatur potius quam deducitur, et in loco abbatis sistitur, signa manibus ejus vi imponuntur, nec ab eo pulsantur; et a conventu ut moris est jam non resistens, quia non proficiebat, deosculatur, et sequenti dominica in abbatem benedicitur. [Col. 0399D] Actum est hoc anno ab inc. Dom. 1099. 4. Non Aprilis, 4. feria, 5. die depositionis [(223) 1Kb] bonae memoriae patris Rodulfi. At vero sepulcrum patris praedicti diligenter clausum et bituminatum est, et ei tabula marmorea imposita est, et quia est in ingressu chori, ante altare scilicet sancti Benedicti, ut ubi a mandato cotidiano fratres redeuntes prosternantur, [Col. 0400A] et oratione finita memoriam patris inibi quiescentis faciant, constitutum est; et ne cui grave videretur, memoria quae solita erat pro domno abbate Richardo dici post matutinos, quae quasi ob gravamen fratrum ab eo intermissa est, quia id fratribus aliquibus, apud quos, ut dignum est, patris Richardi memoria celebris habetur, grave videbatur, repetita est, ne quasi causarentur memoriam illius intermissam, et hujus iniciatam. Sed et usque hodie bonus utrorumque patrum successor, ante sepulcrum transiens, oves sibi ab eo commissas illi reconsignat; et ut ab eo regantur et protegantur, et pastor et oves plerumque ore, semper autem animo ac devotione exorat. Tribuat illi Deus ut curam, quam invitus suscepit, fideliter exequatur, ut ab auditu malo [Col. 0400B] non timeat, sed Euge dominicum audiat, et supra multa constitui mereatur. Qui autem voluerit agnoscere quid de patre nostro Richardo huic patri nostro Rodulfo ab angelo ostensum sit, ut ab eo fratribus relatum est, in vita praefati venerabilis viri Richardi querat, et inveniet. Natus est autem isdem vir, qui sic ordinatus est, in episcopio Leodensi, non ignobilis familiae, et eodem tempore quo et domnus abbas Rodulfus seculo derelicto monachicum habitum suscepit, et in eodem cenobio quo et ipse; et, illo promoto ad abbatiam cum prior esset, in locum ejus substitutus est, et post cum Divionem commigrassemus, claustralis ibi prior habitus est, et postmodum regressis fratribus ad cenobium, revocante eum [Col. 0400C] praefato patre, sub eo et ab eo prior Virdunensis institutus est. Sic per singula monasteria et ministeria probatus, semper ascendens et proficiens, ad regimen animarum loco et voto patris assumptus est.

Anno ab inc. Dom. 1101. die festivitatis sanctae Ceciliae, ventus vehemens Normanniam intravit, qui adeo vehemens fuit, ut quedam edificia straverit, silvas autem ita devastaverit, ut etiam annosas quercus non aliquibus ut assolet in locis, sed totam silvam, dum hec eruta alteri innisa, eam cui innititur frangit et dejicit, ab imis radicibus eruerit. Fuit autem circa mediam noctem, et duravit fere usque ad diem mediam, nec aliquando temporibus nostris hujusmodi ventus auditus est, quocumque irruit, ita omnia pessumdederit.

[Col. 0400D] Anno ab inc. Dom. 1102, ordinatus est in episcopum Aniciensem Pontius Casae Dei abbas, et abbatiam Casae Dei procurandam suscepit Aymericus. Legatus quoque in Burgundiam et Franciam directus est Richardus Albanensis episcopus, primo sancti Stephani Mettensis ecclesiae decanus.



SERIES ABBATUM FLAVINIACENSIUM.
[Col. 0399]

[Col. 0399D] . . . . . [440 1Kb] Gayroinus episcopus successit, et in expeditione imperatoris obiit 2 Non. Julii 755 indict. 13.

[Col. 0400D] Manasses ordinatur abbas dono Pippini regis. Hic corpus sancti Praejecti a Volovico relatum Flaviniacensi ecclesiae intulit. Moritur anno 787 [789.] [Col. 0401A] ind. 15. et post eum [441 1Kb] Adalbertus ordinatur. Obiit anno 4. et Zacho successit, ordinatus Kal. Maii [(224) 1Kb] , et hic quarto anno obiit 7. Idus Maii (an. 793). Alcuinus post hunc successit (796), 7 anno Apollinari sedem reliquit dono Karoli imperatoris (803). Quantus hic, qualisve fuerit, publica continent gesta; obiit tempore Ludovici imperatoris indict. 4, 826, et mortuo Vigilius successit. Huic anno 839, Adrevaldus successit, et tertio anno obiit. Marianus successit 845. ind. 8, et Wlfaldo sedem reliquit. Quo migrante, Warinus comes dono imperatoris Karoli praefuit vice abbatis, et sub eo Sarulfus diaconus, et post eum Gozserus abbas successit. Quo defuncto, Hugo successit 16 anno Karoli; et ei successit sanctus Eygil. postmodum Senonensis archiepiscopus, [Col. 0401B] qui corpus sanctae Reginae transtulit. Huic etiam Sigardus succedit et 5, anno Wolfardo, Ludovici II imperatoris sororio, dono ejusdem sedem reliquit. Cujus ordinationis anno 3 consecratio Flaviniacensis ecclesiae acta est a Johanne papa et 18 episcopis, anno 878 ind. 11. Quo etiam anno moritur Ludovicus imperator, et Karlomannus successit. Post haec Adalgarius episcopus Eduensis a Karolo Simplice primo anno regni ejus sub Odone abbatiam perquisivit et obtinuit, et ab hoc a papa Romam invitatus, in itinere obiit Trenortii, anno eodem, scilicet 893; et sub eo Aquinas praepositus fuit. . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . Richardi ducis successore. . . . ordinari, [Col. 0401C] quem ordinavit Argrimus a Johanne papa de Lingonensi episcopatu depositus, sed a Formoso restauratus in Lugdunensi, cum non haberet pallium, nec restitutam dignitatem qua posset episcopum consecrare, et contradiceret ordinationi ex parte papae Tetbaldus Lingonensis episcopus. Quamobrem Argrimum Formosus inrecuperabiliter deposuit et Walonem cum fautoribus, id est Richardo, Manasse et reliquis, pro invasione ecclesiae Flaviniacensis excommunicavit. Walo tamen saeculari potentia fultus, episcopatum obtinuit, et abbas Flaviniacensis factus a se ipso casamentum sua manu retinuit, et sub se Otbertum praepositum constituit. Sic per multa annorum curricula absque abbate [Col. 0401D] fuit Flaviniacensis ecclesia. Sic etiam casamenta ecclesiae, dum sibi vicissim succedunt, pontifices Eduenses in sua divisione obtinuerunt. Post Otbertum praelatum, Girfredus de morte Adalgarii culpatus, sed judicio episcoporum purgatus, praelationem obtinuit: cui successit Raingus magnae utilitatis et honestatis. Obiit Idus Maii. Obiit etiam Walo anno inc. Dom. 913 ind. 15. Herveus successit, et sic abbatiam sibi tenuit, et sub se Gausarium praelatum constituit. Herveo nihilominus decedente, Romundus substitutus est. Hic curam Flaviniacensis [Col. 0402A] ecclesiae Rainoni abbati Magabrensi commisit, tempore Rodulfi regis filii Richardi Justitiarii. Quo decedente, Wichardus succedit, et ei domnus Fulcherius tempore Ludovici filii Caroli Simplicis. Hic Hierosolymam profectus anno dom. inc. 944 indict. 2, partem clavi Domini et portiunculas crucis ejus, zonae et sudarii, baculi quoque apportavit suae ecclesiae. Rexit etiam Divionensem ecclesiam. Sanctam quoque Paschasiam Flaviniacensi intulit ecclesiae, mediam scilicet partem corporis ejus. Obiit quarto Kalendas Maii, anno 955, et successit ei Milo Magabrensis. Romundo migrante anno 968 indict. 11, Gerardus successit. Milo abbas Romam profectus, privilegium a Benedicto papa obtinuit. Gerardo pontifici Eduensi domnus Walterus successit anno [Col. 0402B] 978. ind. 6. Hic defuncto Milone, Roberto Flaviniacensem tradidit ecclesiam; qui totam eam, nisi cautum esset, pessumdedisset ecclesiam. Expulsus enim de abbatia, quia erat propinquus Landrici comitis Nivernensis, commissus est ei prioratus cellae Corbiniaci, et Heldricus Cluniacensis monachus abbas subrogatus est. Robertus vero Corbiniacum veniens, de eo se abbatem vocari fecit. Ex eo Corbiniacus abbatia dicitur. Obiit Heldricus anno dom. inc. 1010, et Amedeus successit, et cellam Corbiniaci recuperavit. Colticensem etiam et Sinemurensem et Bellilocensem cellas instituit, et multae authoritatis et dignitatis obiit, et Aymo successit, sed culpatus de simonia, in manu Leonis papae IX virgam pastoralem dimisit, et Odo I Aremari monasterii [Col. 0402C] monachus successit, et post 2 annos Odoni II sedem reliquit, Elmuino sedem Eduensem procurante, qui etiam Corbiniacum, quia tunc non habebat, nostrae reddidit ecclesiae; ubi cum processione facta susciperetur a monachis, in processione minus caute virgam pastoralem, quam Robertus diabolicus laqueus habuerat, suscepit, a fratribus nostris id omnino calumniantibus, et ob id de processionis statione recedentibus. Hac igitur de causa invalescentibus mandatis apostolicis, ne quis abbas duas obtineat abbatias, accusatus ab eisdem in concilio Exoldunensi, quasi qui contra decreta apostolica duabus praeesset ecclesiis, virgam reddidit, et requisita justitia de cella sua, id est fundo Flaviniacensis [Col. 0402D] ecclesiae, nihil obtinuit. Errwino tandem episcopo decedente, cum in Aganonem communis processisset electio, curiam regis Francorum Heinricus abbas adiit, auribus regiis querimoniam suam propalavit, et procedente justitia coactus est episcopus sacramento firmare ut, mox post consecrationem suam, jus suum reformaret Flaviniacensi ecclesiae. Et quia abbatis Flaviniacensis est prima vox in electione episcopi, quam omnes debent confirmare, in capitulo Flaviniacensi veniens electus episcopus, fidem fecit in osculo sancto fratribus pusillis et [Col. 0403A] magnis de redintegratione ecclesiae Flaviniacensis, id est de restitutione cellae Corbiniacensis. Sed quod promisit, delinitus obsequio Corbiniacensium non implevit, jus tamen suum esse semper protestatus est privatim et publice. Odone ergo decedente, Rainaldus ducis frater, ejusdem loci monachus, substitutus est. Hic corpus sancti Praejecti recondidit in loculo aureo, gemmis et argento sub studio et labore composito, et ad transmutationem ipsam [Col. 0404A] invitavit domnum Hugonem Cluniacensem abbatem. Ecclesiam quoque sibi creditam honestavit palliis et cappis et ornamentis diversis; strenuitatem tamen animi sui infirmitate praepediente, ut voluit, exequi non potuit; mortuus enim est in primaevo flore juventutis, necdum septem annis in praelatione perexpletis. Et post haec fere septem annis absque rectore fuit ecclesia, nisi quod Elmuinus solis duobus praefuit mensibus.




CIRCA INITIUM SAECULI.
BEATUS WOLPHELMUS ABBAS BRUNWILLERENSIS PROPE COLONIAM.




[Col. 0403]
VITA B. WOLPHELMI Auctore CONRADO ejusdem loci monacho ac beati Wolphelmi discipulo.
(MABILL, Act. Bened. VI, II, 675.)





OBSERVATIONES PRAEVIAE.

1. Beatus Wolphelmus, tertius monasterii Brunwillerensis abbas, vitae suae scriptorem habuit unum e suis discipulis, Conradum nomine, qui sancti magistri sui gesta, ut pleraque viderat, ac de caetero ab aliis viris fide dignis audierat, scriptis fideliter et accurate commendavit. Illud opus paucis post beati viri obitum annis scriptum fuisse patet, tum quod Everhardo proximo Wolphelmi successori sit nuncupatum, tum ex fine prologi, ubi auctor sic loquitur: Â»Quod si ullius fides haesitaverit, tot exstant idonei testes quot ex illius temporis collegio fratres usque nunc permanent superstites. Â»Conradi vero ipsius elogium paucis his verbis describit Trithemius in Chronico Hirsaugiensi ad annum 1091, ubi de Wolphelmo agens ait: Â»Ejus vitam plenam virtutibus et signis Conradus monachus atque discipulus ejusdem veraci narratione descripsit ad Everardum Brunwillerensem et Hermannum Sancti Pantaleonis abbates; qui Conradus, cum esset in sacris saecularibusque litteris non infime doctus, et a bono doctissimoque praeceptore optime in omni scientia imbutus, composuit et alia quaedam opuscula quibus ingenii sui acrimoniam ad posteritatis notitiam transmisit.Â« Quaenam sint illa opuscula quae edidit Conradus, nos latet, nisi quod idem Trithemius in Sangallensi Hirsaugiensis Chronici editione et in Catalogo virorum illustrium, alterum librum de beati Wolphelmi miraculis praeter ejus Vitam, ac complures sermones ab eo editos fuisse dicit, cum aliis opusculis quae sibi incognita fatetur. Laudatum hic a Trithemio De miraculis librum, si alius fuerit a Vita quam Bollandiani exhibent, excidisse facile crediderim, cum neque a Surio, neque a Bollandianis, ad quos multa de Brunwillerensibus sanctis transmissa sunt, editus fuerit.

2. Porro ex hac Conradi Vita plerique auctores qui postea secuti sunt beati Wolphelmi elogium contexuere, quales sunt ex recentioribus Yepesius tomo VI Annalium Benedictinorum, Bucelinus in Menologio Benedictino, aliique ordinis nostri historiae scriptores, et inter caeteros ipse Trithemius, qui in Chronico Hirsaugiensi haec ad annum 1091 habet: Â»Eodem anno quo in abbatem fuerat electus Gebhardus, tribus videlicet et septuaginta diebus ante obitum sancti Patris Wilhelmi, anno Christianae salutis 1091 x Kalendas Maii, mortuus est venerabilis atque sanctissimus ille Brunwillerensis coenobii abbas, Wolphelmus nomine, vir tam in divinis Scripturis quam saecularibus litteris egregie doctus, cujus sanctissima conversatio multis profuit ad salutem. Magna inter duos istos reverendissimos viros, Wilhelmum Hirsaugiensem et Wolphelmum Brunwillerensem familiaritas pari fuit sanctitate comparata, quae usque ad mortem utriusque inviolata permansit,Â« etc. Iisdem elogiis eum exornat in Catalogo virorum illustrium. qui Germaniam suis scriptis illustrarunt, ubi etiam opuscula ab ipso edita recenset. Â»Wolphelmus, inquit, abbas . . . , vir in divinis Scripturis eruditus, et in saecularibus litteris egregie doctus, vita et conversatione devotus atque sanctissimus, et multorum miraculorum patratione clarus, ingenio subtilis et comptus eloquio, metro excellens et prosa. Scripsit nonnulla praeclara volumina, sed pauca eorum ad notitiam meam pervenerunt. Contra Berengarium Turonensem de sacramento altaris edidit parvum, sed necessarium opus ad Meginhardum abbatem, lib. I. Sermones quoque multos ad fratres, et varias ad diversos epistolas. Carmina etiam multa et elegantia vario genere metri composuit, et epigrammata super omnibus voluminibus suae bibliothecae ordinavit. Alia quoque nonnulla scripsisse dicitur, quae ad notitiam nostrae lectionis minime venerunt.Â« Ejus opusculum De sacramento altaris, cujus Baronius meminit ad annum 1059, Conradus Vitae inseruit num. 10, in quo illud singulare observari potest quod Berengarius Dominum Christum ad discipulos januis clausis ingressum fuisse negaverit, quem errorem ab aliis auctoribus ei fuisse tributum nusquam invenimus.

3. Praeter monasteria Sancti Maximini Trevirense et Sancti Pantaleonis Coloniense, in quibus privatam vitam egit beatus Wolphelmus, aliis tribus praefuit, quae non solum sanctissima vita, sed etiam cura pastorali [Col. 0405] et paterna sollicitudine egregie illustravit. Primum est Gladbacense in agro Juliacensi, alterum vero Sigeburgense trans Rhenum; sed cum ibi exterioribus negotiis supra modum gravaretur, ab Annone Coloniensi episcopo ad Brunwillerense monasterium, quod aliquot leucis ab eadem urbe distat, translatus est; ibique usque ad vitae finem perseveravit. Monasterium istud Erenfrido seu Ezzoni comiti palatino originem suam debet, qui illud in honorem sancti Nicolai cum uxore sua Mathilde, Ottonis secundi imperatoris filia, construxit, operam promovente beato Poppone abbate Stabulensi, qui ibi Ellonem abbatem primum instituit, anno circiter 1024. Ezzonis comitis Mathildisque ejus uxoris ac filiorum Vitam ad nos transmisit R. P. Willelmus Wlfrath, prior Sancti Pantaleonis Coloniensis; sed cum jam a Bollandianis ad diem 21 Maii edita sit, nonnullisque fabulis aut dubiis rebus videatur interpolata, eam omittere visum est. Id solummodo notandum velim Ezzonis filias sex totidem ordinis nostri monasteriis praefuisse, praeter Richezam Poloniae reginam, erga Brunwillerense monasterium munificentissimam. Monasteriorum autem, et ipsarum nomina sic recenset ille auctor: Â»Adheleit in Nivilla monasterio, Theophanu in Asynde, Heileweig in Nussia, Mathilt in Didinckirica atque Wilica, Ida in monasterio Sanctae Mariae in Colonia, Sophia similiter in monasterio Sanctae Mariae Moguntiae, atque Gandersheim, sanctimonialibus feminis sunt praelatae loco regiminis.Â«

4. Caeterum cum Wolphelmus nondum publico decreto inter sanctos annumeratus sit, nullaque etiam apud Brunwillerenses nostros, ut quidem scribit Henschenius, officio publico colatur, eum beati titulo donasse satis fuit. Quamvis in catalogo reliquiarum ejusdem monasterii, qui ad nos transmissus est, inter alias recenseatur caput beati Wolphelmi, Â»cujus, inquit, catalogi scriptor, ossa reliqua per bella huc illuc distracta et asportata fuerunt violentia militum.Â« Quae sane indicant ejus sacras reliquias e terra levatas fuisse ac publicae venerationi expositas. Unde Gelenius libro tertio De admirandis Coloniae Agrippinae, inter festa peculiaria monasterii Brunwillerensis, festum sancti Wolphelmi ad diem 22 Aprilis assignat. Quo quidem die memoriam ejus recolunt Martyrologia Benedictina Arnoldi Wionis, Hugonis Menardi et Benedicti Dorganii, Molanus in additionibus ad Usuardum, Martyrologium Germanicum, Philippus Ferrarius in Catalogo sanctorum qui in Martyrologio Romano non habentui, aliique passim ejusmodi auctores.



PROLOGUS.
[Col. 0405]

[Col. 0405A] 1. Dominici gregis pastoribus, rectoribusque vigilantissimis, Everhardo [(1) 1Kb] videlicet coenobii Brunwillerensis, et Herimanno in Colonia beati Pantaleonis, Conradus infimus omnium sub regulari proposito, coronam vigilantibus repositam a Domino. Hortamini, Patres excellentissimi, nos vitam beati Wolphelmi abbatis scriptis depromere, secundum a Deo vobis collatam praescientiam, non modicam hinc fidelibus providentes aedificationis gratiam. Satagitis enim ut virtutum ejus exempla ad notitiam legentium litteris deducta, bene vivendi piis mentibus pariant instituta. Sed quid, Patres illustrissimi, id placuit injungere nobis, dum nec scientia suppetit, nec facundia sermonis suppeditat? Porro in jubendo vestra tanta est auctoritas, ut, [Col. 0405B] licet quod exigitis paveamus, omnino tamen negare vobis nefas esse ducamus. Liceat autem sub exemplo rei visibilis, plenius vobis declarare qua sumus hactenus suspensi dilatione. Nostis quod absque dubio acies oculorum solis succumbat reverberata splendore; quanto magis scintilla nostrae scientiae, si altiora se praesumpserit attentare? Verum, ne sanctitatis illius testimonium diutius differendo videamur subtrahere, quamvis mole videamur victi succumbere, vestris tamen votis, pro virium nostrarum facultate, statuimus obedire. Dat ausum etiam vel fiduciam istud praesumendi, quod quisque pro suo modulo, in Domini legitur obtulisse tabernaculo: alius aurem et argentum; alius purpuram vel coccum tinctum; alius pelles rubricatas [Col. 0405C] arietum. Bene autem agitur nobiscum, si pilos [Col. 0406A] obtulerimus caprarum. Haec autem omnia cum allegorica sint, ut catholici doctores tradunt, in diversis donariis gratiarum genera distinguentes, in pilis caprarum, quibusdam locis verba exprimi voluere laudationum. Unde, quoniam per scientiae donum, vel affluentiam meritorum, perfectionem illam attingere nequimus auro figuratam et argento, purpura, vel cocco bis tincto, caeterisque donariis: cupimus saltem pilos offerre caprarum, quod est, vitulos labiorum nostrorum; quatenus in tabernaculo Domini utcunque nos contingat utiles inveniri, ne vacui prorsus appareamus in conspectu Domini. Itaque virorum illustrium actibus vel triumphis traditis litterarum monimentis, triplex inesse commodum reperitur utilitatis, dum studio aemulandae pietatis, [Col. 0406B] tot plerique modis illorum informantur exemplis. Sunt quippe instrumenta bonorum operum errantium via, poenitentium venia, perseverantium spes et corona. His tribus generibus differentiarum vim profecto patitur regnum coelorum (Matth. XI, 12), dum errans corrigi, poenitens justificari, perseverans contendit salvari. Laudes etiam divinae attolluntur, dum ad exemplum fidelium, sanctorum merita ad memoriam revocantur. Ne vero plura replicando fastidium legenti faciam, per haec omnia ad illud tendit oratio, ut doceam sanctorum merita, rediviva fidelium votis semper accipere incrementa; dum superna gratia illorum fecunditatem mentibus praestat, et fructificandi gratiam subministrat. Igitur sancti ac beatissimi Wolphelmi abbatis vitae seriem explicaturi, [Col. 0406C] nil aliud prorsus intendimus prosequi, quam quod [Col. 0407A] ab idoneis testibus contigit audiri, seu quod aliquot annis ministrantibus vel astantibus sibi, divina nobis gratia contulit intueri. De quibus, si ullius haesitaverit [Col. 0408A] fides, tot nobiscum exstant idonei testes, quot ex illius temporis collegio fratres nunc usque manent superstites.



INCIPIT VITA.
[Col. 0407]

[Col. 0407A] 2. Igitur gloriosus Domini confessor Wolphelmus in Ribuarensi [(2) 1Kb] pago ex illustri prosapia ortus, Dei, omnem justum gratuito illuminantis, praeveniente gratia, lineam generosae propaginis ornavit titulo sanctitatis. Qui merito juxta etymologiam, vel idioma linguae regionis illius, Wolphelm [(3) 1Kb] dignoscitur appellatus, quoniam pro castris Domini contra [Col. 0407B] immanissimum lupum, id est diabolum, galea salutis munitus, erat congressurus; quod quam efficaciter, quam strenue, pro re, pro tempore, nomini contendens gestis congruere, studuerit exercere, loco suo lector plenius poterit invenire. Pater vero ipsius, Frumoldus [(4) 1Kb] nomine, ut ex nominis ejus liquet expressione, probus modis omnibus floruit actione. Hic genere moribusque sibi competentem, Evezam nomine, sortitur uxorem: quibus, juxta Apostolum, honorabile connubium et torus exstitit immaculatus (Hebr. XIII, 4); quoniam matrimonium non contraxere causa explendae libidinis, sed gratia procreandae sobolis. Qui genere clari, et inter suos quodam innocentiae privilegio insigniti, erant christianae religionis devotissimi cultores, fidei dote pollentes, [Col. 0407C] charitate ferventes, pietatis amatores, juxta Apostolum, bonum operantes ad omnes (Gal. VI, 10). Verum domina Eveza, ut illustrem exponam familiam et alti sanguinis decus, ex cujusdam illustrissimi comitis, Sicconis nomine, stirpe descenderat, quem et ampla praediorum spatia, et utriusque sexus numerosa familia, sed et militaris animi commendabat audacia. Hic, quod opibus et nobilitate sit celsius, justitiam aequitatemque sectatus, qua Deo nil invenitur acceptius, totis elaborabat nisibus ut, sicut propaginem magnificentia generis, ita et illustraret operibus pietatis. Unde procul dubio innuitur hunc justum tamque praeclari meriti virum, ex modestis et piis parentibus ortum, quanquam plerosque legamus [Col. 0407D] justorum ex parentibus editos impiis, veluti rosae gignuntur ex spinis. Genitricem vero ejus, quam, exemplo Rachelis, pro filio doloris ac dexterae, in benedictione seminis Abrahae hunc constat peperisse, dubium non est, cum Anna Samuelis matre, vicem a Deo commodati fenoris meruisse. Pari quippe voto haec filium invenitur obtulisse Domino. De qua etiam plane sentiendum, quod non minus placuerit in tabernaculo Domini propter commercium conjugii, quam si toro minime fuisset sociata virili; hinc etenim [Col. 0408A] potius laudis ejus videtur propagari titulus, quod tam bene redolentis floris fructum ad totius Ecclesiae edidit statum, quam quod clarissimum stemmatis ramum, ab anteritate dignoscitur traxisse priorum. Magis denique Omnipotens uniuscujusque approbat mentem, quam conditionem, dum liber ac servus, unum profecto in Domino sumus. Ea vero [Col. 0408B] solum, praeter omnem mundi gloriam, Deo probatur grata libertas, eamque nobilitatem non eximet ulla vetustas, si quid boni, si quid recti aut nos ipsi fecerimus, aut talium studiosos successores habere meruerimus.

3. Primam itaque humani incrementi beatus Wolphelmus ascendens lineam, auspice Deo, de infantia ad bonae indolis transiit pueritiam. In qua aetate, et liberalium artium disciplinam est professus, et suorum instantia, Coloniae apud aedem [(5) 1Kb] beati Petri apostolorum principis, corpori congregationis sociatus. Quo temporis articulo, post juniorem Ottonem sceptrum imperii Henrico secundo feliciter administrante, rebus quidem bellicis viro potentissimo, circa ecclesiasticas vero disciplinas solertissimo, [Col. 0408C] sanctus Heribertus, toto jam orbi fama sanctitatis notissimus, sanctae Coloniensi Ecclesiae praesidebat episcopus. Qui beatissimus pontifex, jam ultimae aetatis senio fessus, famulum Dei Wolphelmum, tam corpore adhuc quam et malitia parvulum, more sibi Christianae religionis oblatum, ut evangelicum Dominus parvulum, in medio statutum benedixerat, et per sacri chrismatis unctionem, sanctique Spiritus invocationem, in filiorum Dei transtulerat sortem. Porro ne inanis, aut vacua, vel certe fortuita in illo posset aestimari tanti benedictio viri, sancti Spiritus attractus calore, ad contemplativam vitam toto jam mentis desiderio coeperat anhelare, satisque fecisset votis, si immaturitas id non impedisset aetatis. Verum [Col. 0408D] quanto naturali processu augmentum capiebat virium, tanto in dies sancti fervoris illius crescebat desiderium.

4. Fuit autem ut corpore castus, ita mente sobrius, tantam possidens gratiam vultus, ut quodammodo angelicus ejus putaretur aspectus. Praeter haec divinae pietatis indicia, in eruditione Scripturarum tantam promeruit efficaciam, ut quod semel legendo adverteret, perpetuo retineret. Quod plerumque, ut credimus, occulto Dei agebatur judicio, ne beatissimo [Col. 0409A] viro, in aliquo scientiae deesset plenitudo. Igitur, exceptis divinorum voluminum paginis, quidquid poeta cecinit, orator facundus disseruit, philosophus excogitavit, quadam penna altioris sensus penetravit. Quanquam vero tanta juvenis scientia praeditus claruerit, nunquam tamen hinc jactantiae vitio elatus succubuit, memor dicentis Apostoli: Nolite seduci per inanem sapientiam hujus mundi (Ephes. V, 6). Tanta autem gravitas, tanta morum illi inerat maturitas, ut palam cunctis daretur intelligi, vas illum electionis existere. Nullam vero pro carnali ingenuitate sibi patiebatur reverentiam exhiberi, utilius censens amore Christi se humilem exhibere personam, quam animum habere degenerem. Ineptas etiam fabulas, juvenumque lasciviam declinabat, [Col. 0409B] venenatas adulantium linguas abhorrebat; vaniloquium, levitatem oculorum, totiusque motus corporis, anchora cohibebat gravitatis. Considerans itaque et perpendens magister scholarum hunc illius in omnium virtutum disciplinis profectum, gaudebat doctrinae illi impendisse studium, quem perfectionis cernebat attigisse fastigium. Arctius itaque sibi eum eligens annectendum, honorificentiusque servandum, assumpsit illum consortem participemque laboris, onus cum illo partiens regendae disciplinae scholaris, Fervebat itaque in eo magnifice studium, jugi exercitatione Scripturarum: et, quoniam scientiae illius thesaurus non occultabatur absconditus, fiebat ubique, fama vulgante, celeberrimus. Hinc non minor de longinquo, quam ex proximo, studiosorum illum [Col. 0409C] clericorum expetebat frequentia, praesenti auditu cupientium experiri quanta in illo veri Salomonis vigeret sapientia. Verum sicuti nulla eum argumentatione concludere, sic nulla tam argutae propositionis valebant documenta proponere, quae concite non solverentur, convenienti historica vel allegorica expositione.

5. Itaque novorum iste ac veterum de bono thesauro sui cordis prolator, animadvertens quantae impossibilitatis sit duobus dominis servire (Luc. XVI, 13), ut uni Deo, cui servire regnare est, liberiori animo posset inhaerere, saeculo penitus deliberat renuntiare. Juxta illud ergo Gregorianum (lib. II, Dialog., c. I), pedem quem quasi in ingressu mundi [Col. 0409D] posuerat, retrahens, ruptis terrenarum voluptatum catenis, morarum impatiens, fugam iniit, latenter discessit, sanctumque Maximinum in Treverica urbe expetiit, ubi sub venerabilis Patris Bernardi [(6) 1Kb] regimine, amplius et perfectius tunc temporis monachicam vitam fervere cognovit. Ibi praeoptati diu [Col. 0410A] voti compos effectus, se monachum est professus, senisque cum Seraphim alis amictus, Deum excelso gloriae solio subnixum tranquilla mentis acie contemplari laetatur. Quod ne abusive videatur prolatum, noverit lector, Romana auctoritate decretum [(7) 1Kb] , illius ordinis habitu significantiam exprimi sex alarum. Duas alas, illo quo totius corporis velatur altitudo: duas, quo brachiorum tegitur latitudo; duas vero superiores, invicem sibi junctas, capitis operimento. Quod quia priorum sancta definivit auctoritas, nulla argumentatione refellere habet posteritas, cum videatur et crucis per omnia speciem gerere ejusdem habitus inspecta qualitas. Quam crucem beatus Wolphelmus, ut alter Paulus, vel Antonius, non tantum exterius assumens, sed et [Col. 0410B] interiori homini indissolubiliter astringens, onere saeculi expeditus, sequebatur Christi vestigia, expansis in suae exaltationis ligno manibus ad se trahentis omnia.

6. Colonienses interea, quibus non leviter ferendum videbatur tantae sanctitatis viro carere, ubi ubi requisitum, tandem audientes Treviris angelicae conversationi studere, invicem contulerunt qualiter eum possent repetere. Hinc Herimannum [(8) 1Kb] , illis diebus Coloniae currum Dei aurigantem, adeunt, quid habeant voti palam faciunt illi, et cur alio translatum insigne urbis suae non repetat, pie severa indignatione in eum conclamant. Erat tunc videre togatae urbis primores iterum Gregorii [(9) 1Kb] [Col. 0410C] sui discessum conquerentes; quia non major illo discedente Romanorum confusio, quam hoc absente Coloniensium agitabatur quaestio. Nec id injuria. Sicut enim ille, suo nomini bonis operibus congruendo, suae et proximorum saluti invigilabat; ita et iste fidei opera exsequendo, cunctorum dilectione et veneratione dignissimus erat. Archiepiscopus autem juxta illud Sapientis: Qui a multis timetur, necesse est ut multos timeat, subjectorum importunitatibus obtemperare festinat; sed suspicatus Trevirenses difficile reddituros virum tam laudabilis vitae, aestimavit eum repetendum, facta in totius Ecclesiae auditu vocatione.

7. Eminebat tunc temporis inter praesentis regni coelorum majores, Henricus [(10) 1Kb] abbas monasterii [Col. 0410D] Sancti Pantaleonis, qui memorati et saepius memorandi viri avunculus erat. Iste charissimi sui revocationem gratanter quidem suscipiens, sed illam aequanimiter ferre nequiens, episcopi praesentiam expetiit, quid facto opus sentiret, exposuit. Pontifex sani consilii neglector fugiens apparere, litteras [Col. 0411A] sigilli sui impressione bullatas, Treviros maturat dirigere, ad patrem videlicet Bernardum, sub cujus conversabatur regimine. Ille perpendens nihil interesse utrum ovem alienam de manu pastoris sui rapuisset, vel eo invito retinere contenderet, humilem tantae legationi praebuit assensum, quamvis non sine gravi moerore tantum gregis omitteret ornamentum. Talem adolescens, monasticae vitae desiderantissimus, Coloniensium passus violentiam, in sui pontificis deducitur praesentiam: a quo, ut filius debito paternae dilectionis affectu recipitur, et propter assumptum angelicae dignitatis habitum, Henrici avunculi sui providentiae commendatur. Qui videns eum assuetae solitudinis inhaerentem studio, frequentiam audiendi et videndi causa undique concurrentium [Col. 0411B] habere fastidio, urbe eductum, praeposuit cuidam sui regiminis abbatiae, nomine Gladebaco. Cujus utilitatibus quam strenuam suae sagacitatis curam impenderit, nemo eorum qui praecesserunt credulus dubidare poterit.

8. Interea isdem vir Dei, cujus animus a terrenorum appetitu pergere erat, et sine corpore velox (HOR. EPIST. I, 12, 13) ad supernorum civium societatem tendebat, dudum praeconceptam aggressus est peregrinationem, Romamque petiit causa solvendi vota precum apud apostolorum confessionem. Qui vero, in suis positus, unicam salutis nostrae hostiam singulis diebus assueverat immolare, ab hoc etiam inter eundum noluit desuescere. Neque enim gravis videbatur [Col. 0411C] itinerisdilatio, quae fiebat solo amore patriae coelestis. Factum est autem ut nonnulli peregrinationis illius comites, humano more ad dulcia soli natalis arva suspirantes, eo paucis cum necessariis relicto, abirent, quasi ex hoc expeditiorem et viam et reditum habituri essent. Sed frustra renisi sunt sententiae Apostoli, qui omnem [profectum] non volentis neque currentis, sed miserentis ait esse Dei (Rom. IX, 16). Ita enim occulta Dei voluntate profecit sancti viri dilatio, et ita illorum dilata est acceleratio, ut unius horae una omnium fuerit perventio. Nondum enim illi expediti viatores apostolorum subintrarunt limina, cum vir Dei subsequenti gradu pressit eorum vestigia; non tam verbis ostendens quam rebus, non esse in quoquam hominum viam ejus. Qui expertam [Col. 0411D] in hoc rerum eventu Dei omnipotentiam admirati, transacto peregrinationis negotio, in sua sunt reversi, ex illo tempore Dei hominem digno reverentiae loco habituri.

9. Herimanno autem Pelegrini successore cum vita pontificatus infulis exuto, pari Coloniensium assensu substitutus est divae memoriae archiepiscopus Anno. Qui cum, ut sacerdos magnus in diebus suis, volens Deo placere, miro religionis ferveret amore, non minimum expendebat in constructione coenobiorum, unde unde legis Dei aemulatores aggregans inhabitationi eorum. Caetera igitur piae sollicitudinis monimenta Sigebergensis coenobii constructione [Col. 0412A] decoravit, virumque saepedictum, accepta sanctitatis ejus notitia, loco praeponere curavit. Sed studiosum divinae contemplationis hominem, activae vitae, talibus initiis pernecessariae, videns omnino expertem, eduxit eum ad locum solitudini ejus competentiorem. In proximo enim abbatia Brunwilerensis erat, quae quoniam viduata erat pastore, curam ejus sancti viri commendavit providentiae, quam sine propositi detrimento facile posset explere.

10. Istis diebus Francia turbabatur per Berengarium Turonensem, qui asserebat eucharistiam, quam sumimus in altari, non esse revera corpus et sanguinem Christi. Unde contra eum, et pro eo, multum a multis et verbis et scriptis disputatum est. Adversus quem etiam exstat hujus beatissimi [Col. 0412B] viri epistola ad quemdam Meginhardum abbatem Gladebacensem edita, firmiter undique veritatis assertione subnixa: qui quasi filius patrem scriptis consuluit super hujus quaestionis definitione. Quam licet attexere sit longum, utilitati tamen prospicientes legentium, non incongruum duximus praesenti inserere opusculo, ut ad notitiam translata posterorum, hinc ejus cognita sinceritate fidei, caveant fideles aliquando hujusmodi erroribus implicari. Est autem hic modus vel textus epistolae:


Epistola sancti Wolphelmi de sacramento eucharistiae, contra errores Berengarii.

11. Â»Dei gratia WOLPHELMUS abbas, coabbati MEGINHARDO salutem.

Lac doctrinae spiritualis, quod a me rogasti, de [Col. 0412C] coelo tibi fide et humilitate largius accumulasti. Fide, quoniam quod in me non est, credis in me posse Deum omnipotentem operari; humilitate vero, quia, deficientibus meritis et sapientia, canitiem et ordinis dignitatem non abhorres in me venerari. O quam consequens est ut, dum nocet quod inebriat, pro remedio desideres quod deebriat. Nocet autem quaedam ebrietas haeresis Berengarii, cujus ebrietatis periculum declinemus, et ad ubera vino meliora appropiemus. Et mox, ut eam assertionem, juvante Christo, possimus destruere, quae clausis januis eum ad discipulos post resurrectionem non intrasse nititur astruere; ex matris Ecclesiae manans mammis, lactet nos [Col. 0412D] Evangelium Joannis: Cum esset, inquiens, sero die illo una Sabbatorum, et fores essent clausae, ubi erant discipuli congregati, stetit Jesus in medio (Joann. XX, 19). Et paulo inferius: Post dies octo, iterum erant discipuli ejus intus, et Thomas cum eis; et venit Jesus januis clausis, et stetit in medio (Ibid. 26). Ecce inter Berengarium, quod non intraverit Dominus januis clausis [(11) 1Kb] , et inter Joannem, quod intraverit, cum sit controversia, superat ille, cui, scimus, inquienti, quia verum est testimonium ejus, omnis applaudit Ecclesia. Nam si gentilitas, dum libros claudit, his quos recipi judicat applaudit, multo verius [Col. 0413A] huic Evangelio perhibet Ecclesia testimonium (Joan. XXI, 24), pro quo, priusquam scriberetur, praemisit orationes et jejunium. Norit igitur Berengarius haec sibi sufficere, quibus, cum a Deo sint, non possit homo contradicere. Itaque deinceps ad id quoque, Domino juvante, veniam, quod in eucharistiae sacramenta loquitur blasphemiam. Sed quia Scriptura docet stulto juxta stultitiam suam esse respondendum (Prov. XXVI, 5); repressis interim ipsis blasphemiae verbis, ad fontem ejus praecurrendum, ut, si Dominus dederit nos eum obstruere, desinat inde sanies hujus blasphemiae ad nos defluere. Est autem vena hujus scaturiginis, quod non recte sentit de sacramento Dominici corporis et sanguinis: et [Col. 0413B] dum ad aspiciendum in eis panem et vinum, oculos corporis habet, ad perspiciendum in eisdem carnem et sanguinem, oculos mentis non adhibet. Nos autem ut visum acuamus, et acuendo proficiamus quo haec intueamur, ad obtinendam semel acceptam hujus veritatis traditionem nosmet hoc modo cohortemur. Si qui dixit, et facta sunt; et mandavit, et creata sunt (Psal. XXXII, 9) omnia; si is, inquam, dixit de hoc pane: Hoc est corpus meum (Matth. XXVI, 26); et de vino: Hic est sanguis meus (Ibid., 28); necesse est omnino sic esse. Nam haec sola mysteria non ab aliis sunt separata, quae, dicente Deo, facta sunt, vel mandante creata. Est autem unus atque idem Deus, primo mundum formans, deinde hoc sacramento [Col. 0413C] suam imaginem reformans. Si enim alius faceret hominem, et alius redimeret; redimens plus honoris sibi assumeret, atque ita et Deus per se redempturus erat, et homo non nisi per se redimi poterat; quia videlicet nil homini jure redimendo proficeret, quidquid aliud quam hominem induendo Deus perficeret; ut ex hoc liquido constet quod unus atque idem, Deus et homo, redemptor hominis exstet. Igitur omnino sic esse necesse est quod, dicente Deo vel mandante, non esse non potest. Ecce Novi et Veteris Testamenti nos haec auctoritate probamus: quibus Berengarius tertium addit, quod non minus quam tertium de coelo cecidisse Catonem reprobamus. Eia [Col. 0413D] ergo, post duo Testamenta, tertium hoc; et ideo tertium, quia ab eis alienatur, verbis ipsius auctoris, ita loquitur: Si mures consecratum corpus Christi comederint, non ideo Christus in eis, et ipsi in Christo manebunt, nec vitam aeternam habebunt. O si nunc apud inferos tortor Horatii desideat, dum hostem Ecclesiae hunc verbis his derideat:

Parturient montes, nascetur riduculus mus!
Putavimus hunc inter montes exaltatum, magnum quid parturire, dum ecce mures in adjutorium ejus conspicimus eum de cavernis accire. Jam [Col. 0414A] autem mediam hanc ironiam abrumpentes, contra Berengarium et pro nobis nosmet cohortemur, ita dicentes: Si corpus hoc, unde agitur, ab apostolis et ab omnibus electis comestum, qui soli sic illud comedunt ut Christus in eis maneat, et ipsi in Christo: et non Judas et omnes reprobi, ad quos post buccellam panis Satanas intrat, et fit longe alia conglutinatio intrantis Satanae et reproborum, quam ea quae est Christi et electorum (nusquam enim angelos apprehendit, sed semen Abrahae apprehendit): si, inquam, hoc corpus ita ab electis comestum et eis conglutinatum, illis quoque conglutinatis eidem, se sanum et incolume, vivum et integrum recipit ad Patrem; multo magis a Juda et reprobis omnibus, plus etiam a [Col. 0414B] muribus et ab aliis mundi spurcitiis, recolligitur in regnum suum sine sui dimunitione vel contaminatione. Nam et sol hic visibilis, creatus et non omnipotens, radios suos in cloacas et alias mundi sordes emissos, rursus retrahit ad se sine aliqua pollutione. Hoc autem corpus, post expletam more catholico communionem, sanum et incolume, vivum et integrum se recipit ad Patrem. Sic enim testatur Ecclesia Achaiae [(12) 1Kb] beatum Andream apostolum dicere: Postquam omnis populus credentium Agni carnes comederit et sanguinem biberit, Agnus, qui sacrificatus est, integer perseverat et vivus: et cum vere sacrificatus sit, et vere carnes ejus comestae sint a populo, et vere sanguis ejus sit bibitus; tamen, ut dixi, et integer [Col. 0414C] permanet, et immaculatus, et vivus. Igitur corpus hoc ab his, quibus ille participibus particeps est, se vivum et integrum et incolume recipiens, multo magis ab his [qui ejus gratiae non participant] colligit in regnum suum. Hoc interim charitati tuae puto sufficere, dum videamus si sit opus his aliquid adjicere. Verumtamen et quod dixi, et si quid dicturus sum, tuis orationibus et omnium pie de me sentientium commendo; quoniam, etsi mortui sunt obtrectatores Hieronymi, auctorem obtrectationis hujusmodi vivere perpendo.Â«

Taliter hic miles emeritus armis justitiae, fide scilicet, spe et charitate munitus, perfidiam Berengarii, in acie Domini constitutus, suo loco expugnavit [Col. 0414D] invictissimus. Quod quanta fecerit devotione, testantur, quas fundebat, orationes et lacrymae, quatenus seducti resipiscerent, catholica fides intemerata consisteret, et a recto tramite nulla pravitate infecta deviaret.

12. His ita praelibatis, vertatur stylus ad describendum quales, pro bono ecclesiae suae, Cloteno videlicet nomine, pertulit labores, imo, si dici fas est, persecutiones. Quod qualiter ecclesiae collatum fuerit et ablatum, paucis videtur intimandum; quoniam non pleniter advertitur ratio, cujus ignoratur origo. Domina Richeza [(13) 1Kb] , cujus genitores Brunwilerense [Col. 0415A] a fundamentis exstruxerunt coenobium, fidei ac devotionis illorum aemulatrix existens, terrenarum possessionum suarum ecclesias Dei fecit haeredes, ut regni coelestis, ipsa compos effici mereretur et haeres. Tradidit itaque beato Petro in Colonia Comburg et Salevelt, cum universis appendiciis suis; sancto vero Nicolao in Brunwilere villam quae dicitur Cloteno, cum omnibus reditibus suis. Quam traditionem, sub multarum probabilium personarum testimonio factam, praesens domnus episcopus Anno sua auctoritate corroboravit, auctorizavit; et, ut per saecula inconvulsa consisteret, violatores, raptores perpetuo anathemate damnavit. Solvente vero domna Richeza regina mortis debitum, dum deferretur tumulanda in Brunwilerensi coenobio, uti ipsa vivens [Col. 0415B] constituerat, nam et locum sibi sepulturae ibidem designaverat, jussu praedicti archiepiscopi Annonis corpus ejus vi retinetur, et in ecclesia [(14) 1Kb] , quam ipse in honorem beatae Dei genitricis semper virginis Mariae a fundamento erexerat, sepelitur. Quo facto, memoratum allodium Cloteno eidem contulit ecclesiae, contradicentibus illis, quibus ardore justitiae haec erat ad videndum violentia gravis. Adeo tunc vir prudeus et solertissimus pravorum fuerat consiliis circumventus, nec repente poterat animus ab incoepto revocari, quippe cujus nutu etiam tunc disponebantur negotia regni.

His ita patratis, imminente jam ejus mortis articulo, gravi coepit anxiari infirmitatis incommodo. Tunc vir beatus Wolphelmus visendi eum gratia [Col. 0415C] adiens, inter consolationis verba hujus rei mentionem ingerens, monuit eum pia sollicitudine hoc piaculum expiare, hanc injustitiam eliminare: addens, nisi emendatione mutasset commissum, perniciosum ejus animae imminere periculum. Cujus ille, ut erat vir mentis ingenuae, benigne suscepta admonitione, sciens eum virum justum et sanctum, humiliter ejus se commendat orationi, spondens in proximo aut idem bonum redditurum, aut aliud reciproca vicissitudine pro eodem restituturum. His exhilaratus promissionibus, gaudens remeat ad propria Domini servus. Sed, proh dolor! secus quam promiserat, accidit; nam immatura morte praeventus obiit, et cum vita in medio, quod promiserat, imperfectum [Col. 0415D] dereliquit. Igitur quae a majoribus nostris, coaevis videlicet vel discipulis beatissimi viri, comperimus, fideliter stylo percurrente digessimus: nunc quae nostris sint acta temporibus, et ipsi vidimus, in gestorum illius ordinem referamus.

13. Post excessum itaque venerabilis archiepiscopi Annonis, domnus Hildolphus, non absque Coloniensium injuria, praesulatus obtinuit insignia: qui super hac eadem re saepius est conventus a venerabili Patre. Qui praemonitus a praedicti loci congregatione, respondit se nulla ratione id sanctae Dei [Col. 0416A] genitricis adimere, quod tanti meriti vir pro sua contulerit devotione. Tunc vir Domini apud archiepiscopum minime se cernens proficere, per suos legatos regiam magnificentiam studuit adire, omnemque gestae rei ordinem proclamare. Tunc quartus Henricus rex, postmodum Romanorum Augustus, qui illo tempore regni monarchiam strenue gubernabat, hujus rei comperta proclamatione, spondet se omnimodis adfuturum juvamine: factum quidem graviter ferre, nunquam vero, quoad viveret, permissurum stabile. Animadvertens etiam famam bonitatis domni archiepiscopi Annonis hac praevaricatione legum vel justitiae non mediocriter posse obfuscari, memor veteris amicitiae viri (ab illo quippe educatus vel nutritus fuerat) mandat domno Hildolpho [Col. 0416B] ejus successori, Cloteno celerius restitui coenobio Brunwilerensi. At illo nil certi ad haec respondente, sed potius de die in diem differendo tempus redimente, non ex voto consulti, sed spe frustrati, rediere legati. Tunc vir Domini, omni humano destitutus consilio, quid ageret, quod se verteret, dubius fluctuabat; sed ab eo sibi opem vel consilium flagitat, qui solus novit in periculis et necessitatibus subvenire.

14. Tunc ejus incidit animo, nil praestantius, nil consultius fore, quam pontificem sedis apostolicae super hac re interpellare. Qua inspiratione animaequior factus, destinat velociter legatos ad apostolicum, tunc forte consistentem in confinibus Alpium. Qui ubi coram senatus primoribus, et Romanae Ecclesiae [Col. 0416C] judicibus ad liquidum verbis papae exposuere singula, quae ab archiepiscopo Annone de Cloteno saepius memorato gesta fuere, omnium mentes et corda stupor apprehendit cum admiratione non modica. Tunc domnus papa Hildebrandus, qui et Gregorius, ex auctoritate beati Petri apostoli per epistolas [(15) 1Kb] suas denuntiat domno Hildolpho ejus successori, ne, sub specie pietatis defensor existens impietatis, Cloteno, Brunwilerensi Ecclesiae violenter ablatum, diutius patiatur irrevocatum. Non eget, inquiens, o fili, Deus offerri quidquam ex injustitia sibi; quia, ut legimus, sic ei fiunt victimae ex rapina, quomodo si mactet quis filium in patris praesentia (Eccli. XXXIV, 24). Patratorem quidem multorum bonorum [Col. 0416D] agnovimus fratrem nostrum Annonem archiepiscopum; sed tamen in hac parte minime defendendus est non errasse; dum quod beato Nicolao praeripuit, sanctae Genitrici Dei gratum holocaustum aestimavit, dicente Domino per prophetam: Quia ego Dominus diligens judicium, et odio habens rapinam in holocausto (Isai. LXI, 8). Nec fas est a fidelibus credi matrem discrepare a voluntate filii, dum id prorsus constet utrisque proprium atque commune eadem velle et eadem nolle. At tu, ne defendendo injustitiam videaris offendere Deum, tolle de medio quod, [Col. 0417A] alias licet bonus, hic male consultus commisit episcopus Anno: ne et illius detrimentum sit coronae, et tibi occasio culpae.

15. Hujusmodl paternis admonitionibus a sedis apostolicae auctoritate susceptis, praedicti pontificis Hildolphi magis in furorem versus est animus, quam ad justitiam vel misericordiam provocatus. Denique convocat Ecclesiae Coloniensis primores, se diffamatum et accusatum per virum Dei conquerens apud apostolicum. Tunc vir mitissimus, his humiliter renitens objectionibus: Proferatur, inquit, o domine, in medium, si placet, accusationis testimonium; si nequeo me excusare de quibus criminor a te, tunc demum digne convincar offensam meruisse. Episcopus itaque domni apostolici epistolam tenens prae [Col. 0417B] manibus, legendam tradit in publico, aestimans per ejus relationem cunctos in servi Dei armari contradictionem. Qua recitata, plures assensere nil actum dignum offensione. Quidam vero Bezelinus, domus [i. eccles. cathedralis] beati Petri apostoli custos, cum aliis, quibus erat animus rem potius perturbare, quam ex aequo determinare, cum aliud non invenirent quod obtenderent, non absque suo consultu papam super hac re asserunt licuisse expetere. Dum facili responsione hanc Domini famulus objectionem quivisset refellere, episcopi magis furentis odio, quam justo judicio, injuriatur, calumniatur; conviciis quoque et contumeliis, secus quam pati dignum fuerat tantae reverentiae virum, attrectato, postremo [Col. 0417C] etiam terribilibus sacramentis pastoralis curae baculum adempturum minatur. Tunc vir beatus in injuriis patientissimus, virtute constantiae roboratus, timore nudus, adversariorum conatibus respondit intrepidus (nesciebat quippe mens justi pavere, quae nulla torquebatur conscientia culpae): Divina nos comitante clementia, non hic hodie praejudicium veremur incurrere, puram gerentes conscientiam, totius prorsus criminationis innoxiam. Hic sermo videtur completus, ubi dicitur ut leo confidere justus (Prov. XXVIII, 1). Dum haec et his similia vir Deo plenus efficacissime loqueretur, oris gratiam, mentisque constantiam omnes aemuli mirabantur: et veluti nox quaedam et tenebrae mentibus eorum infusae quid agerent, quo se verterent, dubii nutabant, dolentes [Col. 0417D] se casso consumptos labore, non invenientes, qua parte eum caperent in opere et sermone.

16. In his perturbationum angustiarumque pressuris, ex primoribus praecipue favebant beato viro Bertulfus, vir probus, ecclesiae beati Andreae apostoli praepositus, quidam Wigmannus de Heversbach, vir militaris et nobilis, sed et eloquentia insignis. Hi duo medium habentes eum, ut olim coelitus directi Machabaeum, pro defensione justitiae non sunt reveriti injustitiam oppugnare; adeo ut nec minis, nec terroribus concuti, nec a proposito aliquo possent munere frangi. Instabant igitur viriliter ex apostolica auctoritate, precantes judicium Ecclesiae Brunwilerensi [Col. 0418A] fieri, juxta mandatum et legationem apostolici. Quorum vocibus et instantia non mediocriter exacerbatus episcopus, cum gravi indignatione inquit: Habetote vobis Cloteno; meum erit tam et injuriam meam vindicare, quam et utiliora pro Cloteno data recipere. Itaque raptum ex ore ejus verbum, et cum velocitate diriguntur legati, idem bonum vindicaturi.

17. His ita patratis, jubet episcopus virum Domini apud Nussiam [(16) 1Kb] castrum sibi occurrere, ea omnimodis intentione, ut nullo ejus obsistente adjutore vel defensore, facilius eum valeret pro voto deponere. Sed non est sapientia, non est prudentia, non est consilium contra Dominum (Prov. XXI, 30). Quandiu vero ista incubuit adversitas, tandiu fratrum [Col. 0418B] non destitit votiva charitas septem psalmorum et litaniae supplicatione Dominum incessanter exorare, ut de moerore gaudium, de tribulatione laetitiam concederet invenire. Vir itaque Domini sciens tutam defensionem constare non posse per hominem, Psalmista dicente: Bonum est sperare in Domino, quam sperare in principibus (Psal. CXVII, 19); de adjutorio Domini confisus, hilaris et gaudens iter aggreditur, quo fuerat imperatus. Perveniens igitur ad locum, non modica inopum collecta multitudine, per opera pietatis et misericordiae se Deo coepit attentius commendare. Cumque in solario cujusdam domus resedissent, et vir Domini cum suis necessaria ministrans, sollicitus circuiret, ex improviso [Col. 0418C] solarium corruit, totaque illa multitudo cum viro Dei in cellarium subterraneum cadendo devenit. Quos e vestigio pars non minima domus subsequens oppressit, sed ex Dei providentia, servi sui meritis, nulli laesionem intulit. Itaque exciti cives tanti sonitus fragore, ocius advolant undique, et non sine grandi admiratione sospites extrahunt, quos jamjamque periisse crediderunt. Quidam vero prae caeteris lapsus oppressusque periculossius, dum jam ac si mortuus defleretur ab omnibus, eductus, nulla reperitur parte corporis laesus. Sed et pincerna hominis Dei, Godecho nomine, ipsa hora bina vasa testea vino repleta prae manibus tenens, cum ruentibus pariter ruit. Sed, mirum dictu! nec sui, vel vasorum, vel vini pertulit effusionem. Quod [Col. 0418D] factum mirabile idcirco divinae clementiae placuit demonstrare, ut panderetur mortalibus quanti apud se meriti vir sanctus iste fuerit. At vero episcopus, qui eo illum advenire compulerat, divinitus, ut creditur, refrenatus, in nullo tunc ei valuit esse contrarius. Egit quippe hoc miro modo circa famulum suum divina provisio, ne mortalis hominis premeretur judicio, quem tanto magnificare disposuit prodigio. Hinc non sopitum, sed acrius accensum est praedicti episcopi furoris incendium. Nam quamvis tunc eum siverit abire, rursus tamen Coloniam statuto die ad se jubet redire. Interea fratribus, ut supra meminimus, pro eo sollicitis in vigiliis et orationibus, [Col. 0419A] adest vir Domini improvisus. Quis, quaeso, fluctus eloquentiae, quae lingua potest evolvere gaudium tunc factum in commune? Gloriabatur quippe non immerito humilitas gregis ex praesentia sui pastoris, quem Dominus glorificaverat admirandae protestatione virtutis.

18. Ea tempestate, quidam Hartmannus [(17) 1Kb] , abbas Tuitiensis, dum nocte quadam somno indulsisset, tale vidit somnium, praesagium utique futurorum. Vidit igitur per visum, virum quemdam forma egregium, vultu reverendum, episcopalibus infulis decenter ornatum, a Brunwilerensi Ecclesia prodeuntem, et iter Coloniam dirigentem. Quem praecedentem, beatum Wolphelmum abbatem cum fratrum caterva cernit e vestigio subsequentem, septem [Col. 0419B] psalmos cum litaniis saepius modulatis vocibus iterantes. At ubi ad fores perventum est cubiculi episcopi quiescentis, fores obseratae, virga praecedentis impulsae, dicto velocius sunt apertae. Quibus taliter intromissis, dux praevius stratum adiens recubantis, cum gravi requirit animadversione, cur tanta contra se temerarius praesumpsisset exercere. Expleto sermone, virga, quam manu gestabat, ad ultionem injuriae graviter illum percussit in vertice. Itaque somno excitus abbas prae pavore, virum Domini certum reddit ex divina protectione et beati Nicolai consolatione. Nec falsum prorsus somnium exstitit vel inane, dum quod fratres in psalmis et litaniis constitit egisse, hoc illi Dominus per visum dignatus sit revelare. Adhibet etiam certam fidem [Col. 0419C] visioni exhibitio operis. Nam uno eodemque momento, ut hic illum vidit percuti, se sensit episcopus morbo gravari. Tali ergo modo divinitus relisa, nisu frustrata illius adversatrix intentio est; morbo quippe invalescente, post dies paucos obiit, et cathedram praesulatus Seguinus vir pius obtinuit. De his ita meminisse sufficiat; nunc se ad gestorum ejus sequentia describenda articulus vertat.

19. Hic itaque Domini famulus, quae retro sunt oblitus, in anteriora se extendens totis viribus, exemplo David prophetae dicentis: Domine, dilexi decorem domus tuae, et locum habitationis gloriae tuae (Psal. XXV, 8); domum Dei aggressus est adornare omni decoris varietate; quod quia devotissima [Col. 0419D] mente concepit, mirifico effectu consummavit. Denique, ut breviter cuncta perstringam, ejus instantia vel tempore, in varios ornatus picturae vel fabricae, seu etiam musivi operis decore, intus et extra se status extulit Brunwilerensis Ecclesiae. Textum praeterea cujusque operis versibus expressit egregiis, ut liquido pateret inquirenti totius plenitudo materiei. Operae pretium est, illud etiam non reticere, quod singulis annis vir Domini, Novi ac Veteris Testamenti paginas ex integro faciebat legendo revolvi: quatuor vero Evangeliorum libros, quoniam non eo loco vel ordine, quo reliquos, competebat expleri, [Col. 0420A] statuit quatuor temporibus recurrentibus anni in quatuor plagis claustri singulos a singulis diaconibus recitari. Quod cujus fecerit utilitatis intuitu, vel devotionis affectu, ex subjectis ejus, super utrumque Testamentum compositis, liquet versibus. In quibus singulis annis utrisque explendis non parvipendendam annectit causam utilitatis: plurima etiam necessaria tangens, nunc personas subito decenter immutans, nunc electorum per verbera salutem denuntians, nunc Scripturarum suavem gustum commendans, postremo geminam in Christo naturam generis humani medicinam declarans. Haec idcirco praelibavimus, ut cum ad talia ventum fuerit loca, intrepidus lector percurrere possit, quod se jam didicisse meminerit:

   [Col. 0420B] 20. Late diffusus sic ecclesiasticus usus,
Se Testamentis exercet in Omnipotentis,
Ut legat haec ambo, sed et omni compleat anno,
Sicut in hebdomada psalmorum clauditur oda.
Ast hinc psallendi cum stet status, inde legendi,
Lectio quo prosit, nunquam praefatio desit,
Qua clavi limen patet ad quodcunque volumen:
Pandat ut admisso quod clamet abyssus abysso.
Admitti vero dedit ejus gratia clero,
Qui populis ipso parat hinc documenta ministro.
Sed cunctis aeque non detegit intima quaeque;
Quis tamen interea non abnuit interiora.
Angelus hinc ensem suspendit percutientem.
Altius inflictus non laedit fulminis ictus,
[Col. 0420C] Non ignis torrens, non vultus daemonis horrens,
Captivis dirae discedunt sensibus irae;
Vasta lues morbi, quae saepe supervenit orbi,
Aut non accedit, citiusve precando recedit:
Exceptos natos quod vult pater esse paratos,
Verberibus tangi, poenisque fugacibus angi,
Queis absterrendi nocuo sunt foedere mundi;
Sed non donorum Deus usum subtrahit horum,
Quin patrem sese per verbera comprobat esse.
Si sit eis ritus legaliter hic stabilitus,
Ut sic psallatur, ceu diximus, atque legatur,
Utilitas extra patet haec, latet altior intra.
Hunc introductus gustabit munera fructus,
Cui donat mentem Dominus gustare scientem
[Col. 0420D] Fructus majoris, quam pandat lingua, saporis.
Sed nec erit, gustum qui scriptis exprimat istum:
Gustans ipse magis scit, quam sit gratia suavis,
Quam Scripturarum conservat cella sacrarum,
Et quae diffundi se vult per climata mundi:
Quo genus humanum sit in hoc medicamine sanum;
Quod naturarum peragit compago duarum,
Dum Deus inde Pater parit, hinc parit innuba Mater.
Nil coelis illinc, nil terris clarius est hinc,
Qua specie bina componitur haec medicina,
Christus Patre satus, Deus: ast homo, Virgine natus;
Qui cum Patre Deus, sed et almo Pneumate, verus,
[Col. 0421A] Ad nos indultis pandat pia viscera culpis,
Saecla per examen dum juste discutit. Amen.

21. Hos versiculos beati viri ideo huic operi inserendos utile dixi, ut quomodo simpliciores plane currentis prosae delectantur pastu, ita perfectiores enucleatius spiritualiter dicta indagantes, eorum spirituali gustu pariter reficiantur et fructu. Saepius autem in conventu fratrum de salute disputans et suadens animarum, inter multimodas virtutum propositiones, hoc modo plerumque eleemosynarum vel hospitalitatis commendabat gratiam. Oportet, inquit, ut scriptum est, et testimonium habere bonum ab his qui foris sunt (I Tim. III, 7), et hospitalitatem non oblivisci: dum et quosdam placuisse [Col. 0421B] legamus, angelis etiam hospitio receptis. Unde magnopere vos, fratres, pauperum vel hospitum susceptioni curam impendere admoneo; quia profecto quidquid illis fideli devotione confertur, Christo nimirum, qui se in paupere suscipi, in hospite colligi vult, impenditur. Ideoque maxime necessariam hospitalitatis vel eleemosynarum intuli gratiam (Hebr. XIII, 2): quia nec locum propagari perpendo vel inhabitantes, nisi per eleemosynas et assiduas preces. Verum, charissimi, dum alicujus in vobis boni scintillam videritis ignescere, ne vestris, quaeso, meritis velitis ascribere; quoniam, ut scriptum est: Neque volentis, neque currentis, sed Dei est miserentis (Rom. IX, 16). Omnipotens quippe Deus, aspirando nos praevenit, ut bona velimus, et adjuvando [Col. 0421C] subsequitur, ut possimus. Inanis enim aliter esset conatus noster, nisi divina cooperaretur et virtus. Taliter autem gratia praecurrente, et bona voluntate subsequente, quod Conditoris est doni, nostri fit meriti. His et hujusmodi exhortationibus corda fratrum irrigans frequentius, ad sectandam provocabat pietatem. Lucrandis autem sedulus invigilans animabus, satagebat nil promere verbis, quod non roboraret exemplis, ne vitae munditia prorsus discreparet a lingua. Hoc ordine nimirum hypocritarum declinabat consortium, qui verba quidem sanctorum habent, sed vitam non habent: et quos sermonibus generant, non fovent exemplis; et quos verbis aedificant, moribus et vita destruunt. Namque [Col. 0421D] vir beatus non solum lingua sua suasit, sed et exemplis, moribus et vita subjectis ostendit quaecunque fidelibus suis omnipotens Deus observanda mandavit.

22. Pauperum vero illi semper fuerat maxima cura. Unde dispensatione provida xenodochio superaddidit decimas atque vineta, ut absque pecunia victus eis praeberentur necessaria. Jugiter illi adversus vitia pugna; quia mens ad virtutes erecta, non erat proclivis ad vitia. Radicem omnium malorum cupiditatem vel avaritiam adeo perhorrebat, ut, praeter communem simplicemque victum, nil sibi prorsus quod speciale foret, assumeret. Pietatis affectu potius amari quam timeri satagebat; unde jactantiam et elationem procul dubio respuebat. Nulli vero detrahere, nullum volens odire, exstinctis [Col. 0422A] facibus irae vel invidiae, elegit omnes fraterna dilectione diligere. Semper hilaris, semper laetus; praeferens hilaritate vultus quam sincerus et purus erga Deum et hominem ejus esset affectus. Quanquam vero jugi esset contemplatione suspensus, erat tamen singulis compassione proximus; mente minime deflectens a contemplatione, dum pietas ferveret in opere. Sic nimirum in similitudine coelestium animalium, ante et retro oculatus, utrarumque virtutum fuerat charitate devinctus: ut dum cuilibet earum videretur intentus, proprietate tamen non careret alterius.

23. Taliter se agebat, qui Deo nil charius possidens praeferebat, ex omni cordis et animi affectu diligens Deum, omnem vero Christianum tanquam [Col. 0422B] se ipsum: servans in simplicitate innocentiam, in charitate concordiam, in humilitate modestiam, in disciplinae severitate censuram. Erga bene agentes apparere praelatus noluit, sed ut coaequalis et socius; adversus vero vitia delinquentium, promotionis suae exercebat privilegium. Quis autem verbis valeat exprimere quanta discretione omnia judicia sua studuerit temperare, quantave justitia moderari? Dum etenim pro quovis delicto alicui foret inferenda correctio, primitus in se descendens, juxta illud Apostoli: Si praeoccupatus fuerit homo in aliquo delicto, vos qui spirituales estis, instruite hujusmodi in spiritu lenitatis, considerans teipsum, ne et tu tenteris (Gal. VI, 1); tanquam proprii reatus delictum deflebat alterius. Ita nimirum mens Deo devoti [Col. 0422C] pectoris omni se excoluit genere pietatis, satagens gaudere cum gaudentibus, flere cum flentibus (Rom. XII, 15), vir plane mitis et justus, sic omnibus omnia factus. Quo enim dolente non condoluit? Quis ad illius aspectum moerorem non mutavit in gaudium? Quis ira inflammatus, illius sermone non est mitigatus? Quis iniqua cogitatione pulsatus, non illo est medente curatus? Quis consolari petiit, et consolationem non invenit? Quis vim verborum, quis efficaciam exprimat sermonum? Quis pietatem evolvere, quis charitatem valeat enarrare? in qua adeo radicatus fuerat et fundatus, ut, licet nullius expers esset virtutis, hujus tamen cultor existeret specialis. Non segniter etiam animo retinens quod quanto [Col. 0422D] [pluribus. ED. P.] subjectis praelatus, tanto curis majoribus esset occupatus, studebat omnimodis Deo per contemplationem placere, exteriorum curas per idoneas quasque [personas] solemniter [f., solerter] administrare. Taliter ex voto liberius vacans Domino, utrobique providus gregi prospexit; intus propria vigilantia, exterius congrua providentia. At quoniam fuerat mirae mansuetudinis et discretionis; sciens quod districtio, si modum excedit, saevitiam gignit, et nimia pietas dissolutionem disciplinae parturit, tanta inter utrumque usus est discretione, ut nec indiscreta districtio subditis recusandi laboris fieret occasio, nec nimia pietatis exhibitio disciplinae foret immoderata remissio. Ita nempe exemplo sanctorum Patrum gressus suarum instituit actionum, ut [Col. 0423A] nullatenus extra limitem justitiae propriam sineret effluere actionem.

24. Hinc profecto felicem ac jure beatum talem dixerim virum, qui et ecclesiasticae disciplinae vigorem fortiter tenuit, et tamen matrem virtutum discretionem nunquam deseruit. Cujus ut mores vel actus summatim perstringam, fuit vita laudabilis, verbo discretus et utilis, consilio providus, moribus ornatus, affabilitate mellifluus, misericors et benignus, pronus ad veniam, tardus ad iram; per pietatis affectum, omnium condescendens necessitatibus miserorum, juxta beatum Job, pater erat pauperum (Job XXIX, 16), moerentium consolator, pupillorum adjutor; non despexit inopem, nec dimisit absque operimento pauperem; alios refovens [Col. 0423B] verbo consolationis, alios ope relevans pietatis. Ab infantia Deum timere didicit, ex utero enim secum egressa miseratio crevit. Arca cordis jugiter referta bona voluntate, nunquam vacua manus exstitit munere. Pauperum sibi apud Deum sic conciliabat patrocinia, faciens sibi amicos de iniquo mammona, qui eum quandoque reciperent in aeterna tabernacula (Luc. XVI, 9). Ne autem mundum plus justo videretur diligere, mundo solummodo usus est ad necessitatem, non ad superfluam delectationem. Noxias quippe ab animo excludens delectationes, apostolicas aemulabatur traditiones, corpus videlicet castigare et in servitutem redigere (I Cor. IX), ut extenuatum coelestibus disciplinis vas aptum fieret sanctificationis. Noverat enim animum non posse [Col. 0423C] legitimo imperio perfrui, nisi carnis motus penitus essent subjugati. Hoc denique ritu sacrificii in sui cordis penetralibus hostiam vivam, sanctam, Deoque placentem se exhibuit (Rom. XII, 1), dum singulis diebus, cum sacrosanctis corporis et sanguinis Christi mysteriis per compunctionis gratiam sese in holocaustum mactavit.

25. Exstiterat huic beatissimo viro frater germanus, Frumoldus [(18) 1Kb] nomine, sorores sanctimoniales duae, quarum una, Oswenda nomine, mirae simplicitatis et innocentiae fuit femina; altera vero, Berta nuncupata, litterarum plurimum emicuit scientia. Haec [(19) 1Kb] vitam beatae Adelheidis, primae Vilecensis abbatissae, eleganti satis admodum stylo conscripsit, et plurimum religionis vel scientiae suae [Col. 0423D] fructum in eodem loco dereliquit. De cujus praedicta sorore, domna videlicet Oswenda, nostris temporibus factum libet referre miraculum, omni sane laude, memoria et veneratione dignissimum. Quidam frater ex coenobio Brunwilerensi, Udo nomine, adeo pessima laborabat infirmitate, ut omnes cogerentur de ejus desperare salute. Denique toto miserabiliter intumescente corpore, omnium membrorum amissa sanitate, trunco potius quam humano corpori videbatur similis, quodque maxime mortis indicium solet existere, nullum remedium illi adhibitum valuit proficere; volente, ut credimus, Domino [Col. 0424A] demonstrare quod quanto gravior morbus, tanto potentior Omnipotens credendus est medicus. Cumque de solis ejus ageretur exsequiis, lento sopore corripitur, videtque per somnium domnam Oswendam, jam immortalitatis luce potitam, sibi assistere, compatientisque affectu, manu totum corpus permulcendo, vim doloris lenire. Inde oratorium, jacentis lecto contiguum, ingressa, tertio flexis genibus adoravit; sicque super aegrotum signum sanctae crucis exprimens, disparuit. Illico virtus divina est subsecuta: nam post paucos dies convaluit, integra sospitate recepta. Unde nec dubium exstitit, illo visa pandente, ipsius suffragantibus meritis, erutum illum de confinio mortis. Fuerat autem tam immanissimus languor, ut a planta pedum usque ad [Col. 0424B] verticem in eo non esset sanitas; sed tota corporis cute subtracta, ac si vetere homine exutus, recenti corio cum salute est superindutus.

26. At vero praedictus beati Wolphelmi germanus, domnus videlicet Frumoldus, armis terrenae militiae exutus, se illis implicari recusavit ulterius, ut Deo servire posset expeditius. Studium itaque peregrinationis arripiens, ne exsul coelestis fieret patriae, omni reliquo vitae suae tempore longe lateque, ad promerenda sanctorum patrocinia, se studuit exsiliare, uno tantum contentus servulo comite, cui tamen versa vice, ut alter Martinus, hic saepius consuevit ministrare. Quod genus divinae propitiationis illo pedibus jugiter exsequente nudis, adeo saepius vidimus eum liventes plantas habere, ut [Col. 0424C] nulla ratione calceamenta valeret admittere. Erat etiam ei solemnis consuetudo, quandiu ad divinum in ecclesia assistebat officium, omnimodis alicujus vitare colloquium; sed stans, vel humi prostratus orans, tanta lacrymarum potiebatur ubertate, ut velut imbre perfusum, madidum reliquerit pavimentum. Hanc compunctionis gratiam per divinam possidens clementiam, custodem in se reliquarum deputavit esse virtutum; quia nullum penitus ei dominari novit delictum, cujus mens sedulo compungitur ad lamentum. Quis hunc fidelissimum Domini dubitaverit servum, cujus exsecutio mandatorum tam evidens meritis illius praebet testimonium? Quamvis etenim in pace praesentis vitae consummaverit cursum, explevit tamen martyrium, satagens [Col. 0424D] crucifixum habere mundum, dum carnem suam cum vitiis et concupiscentiis crucifixit, et, Dominum fideliter sequens, mundo peregrinus exstitit. Hic coetibus justorum, ut confidimus, conjunctus, in ecclesia propriae possessionis quiescit sepultus. Haec pauca prolata sufficiant ad sanctitatis testimonium beatissimi Patris Wolphelmi et Frumoldi germanorum.

27. Erat tunc temporis vir quidam genere nobilis, sed moribus nobilior, Burchardus nomine, praefectoriae dignitatis, sed et praepotens armis, qui germanus exstitit illustrissimi viri Einehardi [Col. 0425A] [(20) 1Kb] Wiceburgensis episcopi. Hic Evangelii non surdus auditor: Si vis perfectus esse, vade, vende omnia quae habes, et da pauperibus, et veni, sequere me (Matth. XIX, 21), relictis omnibus quae temporaliter videbatur possidere, Kanerberch, castellum suae munitionis, Domino consecrari fecit locum orationis. Taliter cum dives esse posset in mundo, pauper elegit esse cum Christo; plebeio habitu amictus, sanctorum perlustrabat loca, servorum Dei solerter requirens alloquia. Unde et ad notitiam famuli Dei Wolphelmi deductus, maximae ab eo loco venerationis est habitus: et ut quondam animae David colligata est anima Jonathae, sic amor Dei confoederavit utrosque. Ex hac itaque mutuae charitatis affectione, frequenter [Col. 0425B] eum solitus invisere, dulcissimos gaudebat verbi divini favos ex ore ejus percipere. Mirabatur autem supra modum tantam illi coelitus concessam divini affluentiam verbi, ut quomodo ex supercrescente fluvio rivus, ita ex illius mellito gutture manaret sermo divinus. Sed quid mirum, quod semper animus fixus in coelestibus, de divinis tractare malebat subtilius? Ut ergo rei ordinem prosequamur, volens Dominus pio revelare discipulo quanta perfectio lateret in magistro, talis ei nocturno silentio divinitus declaratur visio. Vidit igitur illum quem tremit tartarus, colit abyssus, coelorum adorat exercitus, in quem desiderant prospicere ordines dignitatis angelicae: hunc, inquam, vidit balneo impositum, manibus et officio beatissimi Wolphelmi [Col. 0425C] reverenter foveri, ablui et detergi; ubi etiam circumstantes duodecim apostoli, adminiculum ferre videbantur ministranti. Ille igitur vir praeclarissimus coelitus sibi ostensam visionem per quemdam, Meginhardum nomine, monachum, fratrem sibi satis familiarem, ad viri Dei properavit transferre notitiam. Qui sagaci animo vim somnii discutiens, coepit diligenter investigare quid visio haec videretur portendere. Intellexit itaque patenter se commoneri vigilanter boni servare tenorem propositi, Christo in suis omnimodis membris ministrare, juxta ipsius dicentis vocem: Quod uni ex minimis meis fecistis, mihi fecistis (Matth. XXV, 45). Gaudebat autem vir Deo amabilis, summo electorum capiti se [Col. 0425D] operibus placuisse pietatis; sed seriem actibus exsequi cupiens visionis, vice Domini balneum praeparatur egenti, in cujus singula peraguntur obsequia, quae visionis poposcerat ordo. Quibus rite completis, toto corpore mundus et sanus egressus, ex integro novis est vestibus ornatus. A quo tempore tantam gratiam meruit obtinere, ut mirabilium quoque patrator operum mereretur existere.

28. Ipso namque tempore fuit quaedam mulier in territorio Brunwillerensi, Golda nomine, quae utrorumque luminum caecitatem se doluit incurrisse. [Col. 0426A] Cumque omnium Illuminatori placuisset per famuli sui merita illi subvenire, sub nocturno silentio tali perfruitur visione: videbatur illi leviter dormienti, viro Dei Wolphelmo missarum solemnia celebranti assistere, et post expletionem, manuum ejus ablutione oculos suos diluere, extersosque fimbriis vestimentorum ejus, diu optatum lumen recepisse. Quam visionem ad nos perlatam, famulo Dei ad divina mysteria properanti humiliter suggessimus, et, ut pauperculae mulieri compateretur, exoravimus. Qui non assensit, hoc sui non esse referens meriti, et somniis saepe fallentibus fidem non leviter adhibendam. Sed si est, inquit, haec visio ex se, secundo ac tertio Dominus eam dignetur revelare. Itaque corde contrito et humiliato, in jejuniis et orationibus eo [Col. 0426B] constituto, eadem visio, quae mulieri primo, apparuit secundo ac tertio. Quid plura? Tandem vir Domini nostra victus est instantia, et secreto admittitur illa, ante fores ecclesiolae jussa consistere; quia non ei usus fuerat facile, nisi certa ex causa, frequentiam mulierum admittere. Itaque rite peractis missarum solemniis, ut docuit visio, abluit, extersit, mox clare videns remeavit. Tunc vir sanctus, nolens virtute facti hujus humanis favoribus attolli, memor Dominicae praeceptionis, jubentis discipulis ne quoadusque tempus compleretur resurrectionis, ordinem cuilibet panderent visionis, interdixit summopere nobis id, illo in vita superstite, nulla ratione prodere, nulla necessitate detegere.

29. Vir itaque Domini de die in diem virtutum [Col. 0426C] exuberans copia, indesinenter ad vitae coelestis suspirabat gaudia, quae jam promeruisse gaudet felix ejus spiritus in Domini sui praesentia. Nam quandiu in corpore vixit, mundum corpore, non mente, inhabitavit: ibi magis habere fixum appetens animum, ubi gaudium noverat sine fine mansurum. Unde et merito dicere valebat cum Apostolo: Nostra conversatio in coelis est (Phil. III, 20). Et illud: Non habemus hic manentem civitatem, sed futuram inquirimus (Hebr. XIII, 14). Coelestis ergo patriae incessabili flagranti amore, inter alia atque alia virtutum exercitia, tanta ei erat orationis instantia, ut quanquam omnibus floreret virtutibus, hanc tamen possidere videretur principalius. Ex cujus assiduitate haec [Col. 0426D] etiam ei inolevit devotio, ut singulis annis, dum more sanctae et universalis Ecclesiae jejunium observaretur quadragesimale, non solum circumjacentia, sed et Agrippinae Coloniae ubique sanctorum orando inviseret loca.

30. At, quoniam hujus rei nunc incidit mentio, libet referre grande periculum, imo miraculum, quod nobis contigit redeuntibus Coloniam e Tuitio. Beati et gloriosi confessoris Heriberti sepulcrum oratum petiveramus; redituri, puppim ascendimus; soluti a littore, admodum prospere navigabamus. Introrsum [Col. 0427A] nos unda jam longius rapuerat, dum ecce repente intolerabili exorta tempestate, rupta quies Rheni ab imis sedibus perturbatur, undaeque in se redundantes, ad instar prominentium rupium, capitibus imminere videbantur in navi residentium. Sicque navis huc illucque vagis dilabitur undis, et nunc summo in fluctu pendens, nunc unda dehiscens terram inter fluctus aperit, turbatisque nautis prae pavore mortis, sonus haesit in gutture vocis. Tanto nobis vallatis periculo, virum Domini in posteriori navis parte residentem, et suo more nescio quia secreti meditantem, et eorum quae nobis evenerant prorsus ignarum, adii, et mortem omnimodis imminere nuntiavi. Qui protinus ad orationem convolans, nota praesidia, sanctorum devotissime implorat [Col. 0427B] suffragia, litaniae supplicatione imposita. Dehinc cum crebra sanctae crucis objectione, Salvator mundi, salva nos, coepit canere. Qui per crucem, inquiens, et sanguinem redemisti nos, auxiliare. Hortatur dehinc, resumptis viribus constanter remigare viros, nullo metu mortis concuti, nullum ex eis asserens periturum providentia Dei. Hac exhortatione animati, et quoniam res pro anima fuerat illis, dum fortiter ad littus tendunt, viriliter aequora scindunt. Interea miserabilis clamor utriusque sexus super littus consistentium attollitur in coelum, periculum nostrum eminus intuentium. Quid multis morer? Inter confinia positi mortis et vitae, tandem perlabimur ad locum, ubi multitudo navium latius Rheni occupaverat sinum. Quas attingentes, et ex [Col. 0427C] altera in alteram transmigrantes, juxta viri Dei vocem, praeter spem evasimus omnes. Verumtamen ne dubitaretur ullo modo illius nos salvatos merito, concite id rabies Rheni fluminis divino declaravit indicio. Denique ut ille beatus pedem extra puppim extulit, paulo ante divinitus suspensis fluctibus, praedae fuit; et quae prius onusta mergi non potuit, subsistere tanto viduata patrono nequivit, sed protinus, nobis cernentibus, submersa disparuit. Taliter per immensi moeroris praecipitium, meritis servi sui, maximi nobis gaudii Dominus contulit beneficium; dum et virtutum ejus gratiam extulit, et quod verebamur avertit.

31. Per idem tempus quadam die cum secretorum [Col. 0427D] suorum consciis, oratorium, ut tunc falso credebatur, Brunwillerensis parochiae in villa, Kyrchedoro nomine, oraturus intravit: et ecce solo prostratus, carere locum sanctorum patrocinio, Spiritu sancto revelante, didicit. Qui surgens ab oratione, cum secum consistentibus accessit ad altare, et velamine subducto, cum omnia diligenti intuitu perlustrasset, nihil omnino vel sub sigillo, vel rimarum fissuris, praeter nidificationes vespertilionum, et telas reperit aranearum. Unde nimirum [f., nimium], ut par erat, mente consternatus, absque morarum dilatione Coloniensis Ecclesiae praesulem adiit, illi, quae gesta [Col. 0428A] fuerant, ordine exposuit. Cujus mentis dolori ille condolens, datis etiam sanctorum reliquiis, evocatum ad se direxit cum eo quemdam Hezelinum, Scarnensis [(21) 1Kb] sedis antistitem, ut sua vice praedictum locum, quia episcopii sui dioecesis erat, Deo consecraret, et ejus servitiis manciparet. Qui libenti animo ejus obtemperans imperio, congregata multitudine fidelium, divinae religioni dedicaverunt idem oratorium, statuentes ibi duo altaria: superius quidem in honore archangeli Michaelis, inferius vero in veneratione habenda beati Martini confessoris. Hoc in facto illi nimirum cum beato Martino similis exstitit proportio virtutis, qui pari modo similiter illustratus divina revelatione, populum absolvit a diabolicae fraudis seductione, ara destructa latronis, [Col. 0428B] qui in vice venerabatur martyris. His ita rite celebratis, redierunt uterque ad propria Deum collaudantes in jubilo.

32. Illud etiam non reticendum arbitror rei gestae miraculum, quod vidimus fieri sub testimonio omnium fratrum, et est, fama vulgante, circumquaque notissimum. Mulier quaedam, Adelheidis nomine, variis omnium membrorum languoribus oppressa, ad beati Nicolai in Brunwillerensi coenobio limina, recuperandae salutis gratia, est perlata. Quae, cum detrimento omnium membrorum, occultis etiam viscerum doloribus ac non ferendis cruciatibus quatiebatur, ita ut omnis generis annonae panem adeo fastidiret, ut non solum gustare, sed et [Col. 0428C] vitaret attingere. Haec quidem beati Nicolai meritis celerem sospitatem recepit in membris. Verumtamen occulto Dei judicio omnimodis, ut prius, abstinuit edulio. Dum vero post aliquot annos divinae clementiae ab hac illam placuisset infirmitate absolvere, intempestae noctis silentio tali perfruitur visu. Videbatur illi, beatissimum virum Wolphelmum panem benedixisse, et illum susceptum ab ejus venerabili manu se avide comedere. Quae fidem adhibens visioni, sciens per eum his majora posse fieri, flebilibus vocibus panem sibi ab eo obsecrat benedici. Qui renitens totis viribus, indignum se proclamat ministrum operis hujus. Tunc videres animum viri Dei anxie perturbari; velle quidem misereri, sed palam id propter jactantiam favoremque [Col. 0428D] nolle fieri. Attamen ne diutius videretur protrahere quod divinitas per eum disposuerat adimplere, allatum panem benedixit, mulieri porrexit, praesentibus nobis illa comedit. Quae viri Dei meritis ex integro sanitati restituta, omni, quoad vixit, tempore ibidem ecclesiae usibus tanto commodius ac devotius studuit deservire, quanto prae aliis multiplicius ac differentius gratias sanitatum meruit obtinere. Vir autem Domini, quanquam tam praeclaris et eximiis polleret virtutibus, nunquam tamen illius elationi succubuit animus, non gloriandum recolens ex virtute signorum, sed ex consortio collegii [Col. 0429A] electorum. Quis vero singulatim queat referre sanitatum genera, in diversis per illum languentibus exhibita miseratione divina? Saepius enim, illo visitante, est indulta aegrotantibus salus, quod tamen ab aliquo sibi imputari prorsus non patiebatur. Sufficiant e pluribus ista fidelibus ex illius memorata virtutibus. Nunc ad referendum, qualis ei fuerit de hac vita transitus, dirigatur articulus.

33. Post innumera divinae per illum operationis patrata beneficia, volens pius Dominus servi sui consolari gemitus et suspiria, crebro dicentis cum Propheta: Quando veniam, et apparebo ante faciem Dei mei? (Psal. XLI, 3) Satiabor, dum manifestabitur gloria ejus (Psal. XVI, 15); placuit ei hoc ordine, dissolutionis suae tempus revelare. Quodam die, tempore [Col. 0429B] meridiano, pro consuetudine, illo, non jacendo, sed sedendo dormiente, speciosissimus per visum juvenis ei astitit, et ut se quantocius sequi festinaret, admonuit. Qui comitatus euntem, angelico ductu ad loca perducitur amoenissima, omni decoris varietate vernantia, incomparabili lucis splendore micantia, totius etiam suavitatis odore redolentia. Ibi ostensis illi diversarum habitaculis mansionum, fidelibus nimirum a Domino promissarum, tandem in quoddam illum angelus magnae venustatis et proceritatis introduxit aedificium, cujus intus et extra contemplari jubetur diligenter ornatum; hunc sibi mansionis locum divinitus esse praenuntians destinatum: Quem, inquiens, quanto studiosius ac venustius exornaveris, tanto jucundius ac felicius in [Col. 0429C] perceptione illo frueris. Taliter angelico affatu de perennis gloriae felicitate commonitus, evigilans, seorsum quibusdam visum indicat fratribus, adnectens procul dubio se quantocius dissolvendum. Unde miro modo animo consternati, utpote, cujus semper fuerant beneficia pietatis experti, de illius merito amissione intolerabili torquebantur afflictione. Verum certius hinc colligere cupientes, diem signant, eum cum visione notantes: quem anni revoluto circulo ipsa die carnis solvi contigit ergastulo, quo coelitus ei fuerat visio oblata. Unde patuit, non phantasticam illusionem, sed veram fuisse visionem, quae tam evidenter et viri Dei dissolutionem, et coelestem ei designavit mansionem.

[Col. 0429D] 34. Per continuum itaque illius anni spatium, non segniter dormiendo, sed solerter bonis operibus invigilando, Domini sui adventum exspectabat, atque conservis suis talentum sibi creditum erogabat. Tanta autem vis divini amoris cor ejus penetraverat, ut etiam si nollet de Deo loqui, silere non posset. Cumque id solito instantius atque ferventius ageret, proinde nonnulli coeperunt fastidire, minusque libenter audire. Quod ille perpendens, non se a bona subtraxit intentione; sed volens eos resipiscere, illud Apostoli crebra inculcabat repetitione: Filioli mei, quos iterum parturio, donec formetur Christus in vobis (Gal. IV, 19). Haec quippe dicebat, [Col. 0430A] quia quos jam praedicando pepererat, reformando gemens iterum parturiebat, illud subjungens: Mihi quidem non pigrum, vobis autem necessarium (Phil. III, 1). Dum vero quadam die paterna se minus cerneret admonitione proficere, Spiritum sanctum tota concipiens mente, in haec verba prorupit Amos prophetae; imo, ut potius postmodum rerum probavit eventus, ipse spiritu tactus prophetiae: Venient, inquit, dies, dicit Dominus, et mittam famem in vos: non famem panis, neque sitim aquae, sed audiendi verbum Dei (Amos VIII, 11). Noverat, procul dubio, quod sicuti fames est carnis subtractum subsidium corporis, ita fames est mentis silentium vel amissio divinae collocutionis. Unde futura eis quasi jam praeterita narrans: Noveritis, asserebat, quod absque [Col. 0430B] dubio in quibus nunc vobis onerosus existo, vel fastidium genero, summo ea vobis quandoque, non tamen effectum habituris, futura desiderio. Ego enim jam delibor, et tempus resolutionis meae instat (II Tim. IV, 6). Haec idcirco non praetereunda putavi, ne incassum prolata haec verba credantur hominis Dei, dum omne quod locutus est verbum, aut impletum, aut in futuro non ambigamus implendum.

35. Licet autem jam ultimam duceret aetatem, nullatenus tamen propositi sui passus est infirmare rigorem, indulgentius vivendo, labore remisso. Exiguum quippe reputabat praesentis temporis laborem, ad superventurae gloriae recompensationem. [Col. 0430C] Quapropter nec longaevitatem temporis, nec difficultatem causabatur laboris; sed potius omnimodis apponens labori laborem, angelicam exsequi studebat exhortationem. At vero, imminente jam ejus migratione, ubi se sensit repente viribus destitui, infirmitate gravari, evocatum reverendissimum abbatem coenobii beati Pantaleonis martyris, nomine Herimannum, totius honestatis et religionis virum, olei sacrati se fecit liquore perungi. Paucis dehinc evolutis diebus, primo lucis crepusculo, decimo Kalendas Maii, viam universae carnis ingressus obiit, et gaudium Domini sui felix feliciter introivit. Floruit autem temporibus secundi Henrici imperatoris, qui monarchiam regni obtinuit post decessum tertii Ottonis, tempore beati Heriberti, [Col. 0430D] sanctae Coloniensis Ecclesiae archiepiscopi, et vixit usque ad tricesimum tertium annum quarti Henrici imperatoris, cujus pater exstitit tertius Henricus. avus imperator Conradus. Transiit autem plenus dierum, omniumque profectibus operum bonorum, anno millesimo nonagesimo primo Dominicae Incarnationis. Cujus obitu comperto Herimannus [(22) 1Kb] , tunc temporis archiepiscopus Coloniensis, exsequiis ejus summopere satagens devotionis obsequium impendere, ad sepeliendum eum devotus occurrit. Cujus exemplo religiosorum virorum etiam turba confluxit; inter quos praecipui et illustriores habebantur abbates, Herimannus videlicet, supra memorati coenobii [Col. 0431A] Sancti Pantaleonis, et Reginhardus bonae memoriae Sigebergensis; qui utrique famulum Domini summo semper coluere studio pietatis. Expletis itaque ab archiepiscopo pro ejus veneranda memoria missarum solemniis, ubi sacrosanctum corpusculum deponi debuit in sepulcrum, accedens per se, amictum amovit quo sacer ejus velabatur aspectus: et ecce, mirum dictu! cum esset jam triduanus mortuus, apparuit non defuncti more pallidus, sed roseo colore perfusus, gratia plenus, et veluti roscidulis guttis sudore respersus; quo praeclaro viso miraculo, plerique flevere prae gaudio. Ad circumstantes vero conversus episcopus: En, inquit, Patres dilectissimi, quam devotus hic fuerit Domini servus, quem tanta ac talis commendat gratia vultus. His a [Col. 0431B] praesule peroratis, cum debita veneratione secus beati Petri apostoli altare decenter traditur sepulturae. Ibi suffragantibus meritis ejus, fidelium exaudiuntur vota, infirmis impenduntur beneficia, praestante Domino nostro Jesu Christo, cui una cum Patre et Spiritu sancto est honor, potestas et gloria per infinita saecula saeculorum. Amen.

36. Itaque veluti magno mari emenso praesentis historiae pelago, jam quasi littus cernentes respiramus, dum quaedam solum de miraculis ejus referenda superesse videmus. Satagendum est ergo ut portum teneamus, cursum consummemus; quoniam, sicuti solent solem obducere nubes, sic pigri, desidesque scriptores, utilium rerum saepe subtrahunt [Col. 0431C] cognitiones. Aggrediamur itaque referre miracula quae post obitum ejus divina per eum sunt celebrata virtute. In territorio Brunwillerensi mulier quaedam, Wazela nomine, dum quadam die ad opus consedisset textile, tam crudeli ex improviso utrarumque manuum torqueri coepit vexatione, ut clamore dirae vocis cives cogeretur excire. Ex cujus immanitate doloris, paralysis obnoxia credebatur passioni. Subito namque adeo inutilis est reddita manibus, ut ad nullos eas valuerit usus applicare. Quo magis magisque ingravescente morbo, prae nimia doloris contritione inter manus tenentium obdormivit, et hujusmodi lenis vocis sonum dulciter audit: Quid sopore deprimeris? Si praesenti passione carere volueris, surge velocius, et cum oblatione [Col. 0431D] cerei domini Wolphelmi adito sepulcrum. Illius enim meritis es gaudio potitura salutis. Quae, alacri fide, promptaque devotione, jubenti satagens obedire, ardente sepulcrum invisit cereo, nec beati Patris diffidens meritis, nec dictis credere cunctata monentis. Quae ubi ad orationem procubuit, post pusillum sana surrexit, et, gratias agens Deo, sospes ac laeta recessit.

37. Frater quidam ex coenobio Brunwilerensi, Heribertus nomine, post obitum beati Wolphelmi in Daciam [(23) 1Kb] provinciam fuerat transmissus, cum aliis quibusdam, religionis monasticae gratia, fratribus. Ubi cum aliquantisper commoratus esset, et [Col. 0432A] jam reditum ei persuaderet animus, comitantibus secum viris honestis ac religiosis, iter est aggressus. Cumque ad mare pervenissent, piratis insidiantibus, et die noctuque maris sinum occupantibus, ferme per dies novem negabatur transitus. Unde nimia cordis contritione omnes pariter afflicti, ut propitius adesse dignaretur Dominus se invocantibus, intimis precabantur visceribus. Nec distulit pius Dominus suorum vota fidelium, concite largiendo subsidium. Adest namque praedicto fratri sub noctis silentio beatus Wolphelmus ter visum, in crastinum jubens accelerare transitum, mare pacatum, hostium denuntians impetum refrenatum. In memoriam vero suae liberationis, ter ternis psalmis cultor ille sanctae Trinitatis, Domino vota persolvi jussit jubilationis. [Col. 0432B] Taliter hostium sublata formidine, non modicum gaudium sumpsere ex divina revelatione, et marinis se laeti ingerunt fluctibus, piratis minime nocere valentibus. Hoc ordine per servi sui merita ab imminentibus malorum procellis eruti, divinae gratias agunt liberationi. Quod et ab ipso fratre, qui pertulit, agnovimus, fideli narratione retulimus.

38. Eodem tempore claudus quidam, Willemannus nomine, ex villa loco Brunwilerensi contigua, Polheim videlicet nuncupata, obtentu beati Wolphelmi, diu negata membrorum recepit officia. Tempore quippe quadragesimali, ad locum accedens sepulcri, quo salutis arderet desiderio, cordis promebat gemitu: quo salutis ducebatur gemitu, cordis illius declarabat afflictio. Denique ad Deum tota intentione [Col. 0432C] conversus, lacrymosis precabatur suspiriis, ut servi sui meritis sospitatem mereretur in membris. Nec spes fefellit, cui fides incitamentum praebuit. Citius enim dictu claruit, cujus sanctitatis vel meriti vir beatus exstiterit. Repente enim diu contracti se coeperunt extendere nervi, et venarum meatus vitalis sanguinis infusione repleri, et membra prius praemortua, in pristinum vigorem restitui. Quid longius morer? Sentiens homo divinam in se operari virtutem, lento conamine assurgere nitens, quanquam adhuc nutante gressu, in pedes constitit et quae circa se acta fuerant praesentibus fideliter disseruit. Quorum manibus sustentatus, et huc illucque deductus, ut res innotuit fratribus, magnifice [Col. 0432D] laudatur et glorificatur Deus, qui in sanctis suis mirabilis est (Psal. LVII, 36) et gloriosus (Dan. III, 52), faciens mirabilia solus (Psal. LXXI, 18). Ad indicium vero tanti miraculi, sustentatorii illius baculi super sepulcrum beatissimi viri multo tempore mansere suspensi.

39. Alio ferme tempore huic miraculo accidit consimile, quod quando qualiterve sit factum, libet referre. De villa Geroldeshoven, mulier omnimodis contracta ad saepe memoratum locum ab amicis est deducta. Haec sedulo ibidem incubans precibus, templi limina frequentabat attentius: existente autem sacratissima beati Petri apostolorum principis solemnitate, [Col. 0433A] et hanc cum reliquo vulgo tantis contigit interesse solemniis. Quae largiter flens, et longa suspiria trahens, ante sepulcrum beate viri prosternitur, miseram se ac infelicem nimium conqueritur; cujus nec preces mererentur admitti, nec corporis incommoda solvi. Sed qui quondam mulieris Chananaeae, et hujus voluit preces differre, ut importunum illius desiderium, fidei esset experimentum. At vero quoniam beati viri meritis salvari posse non haesitavit, sed in fide postulans perseveravit, [Col. 0434A] effectum meruit. Erecta quippe divinitus, exclamavit, omniumque silentium clamoribus rupit. Ubi enim ossibus ossa se conjunxere disjuncta, et nervorum contractio juncturarum fiebat connexio, non est mirandum quod fragilior mulieris sexus expavit animus. Exsurgens itaque a pavimento, recepto vigore, incolumis praevaluit ad propria remeare. Talibus miraculorum effectibus veraciter cum Christo se vivere mundo testatur vir iste beatus. Amen.




[Col. 0433]
BEATI WOLPHELMI OPUSCULUM DE SACRAMENTO ALTARIS.

(Exstat supra, Vitae B. Wolphelmi num. 10.)




[Col. 0433]
VERSUS DE UTROQUE TESTAMENTO.

(Hos quoque Vitae inseruit Conradus, quos, ut opusculum De sacramento altaris, propter connexionem qua textui adhaerent, seorsim edere noluimus.)




SAECULO UNDECIMO EXEUNTE, DUODECIMO INEUNTE.
EKKEHARDI URAUGIENSIS CHRONICA, EDENTE V. CL. G. WAITZ PROF. PUBL. KILON.




[Col. 0433]
PERTZII PRAEFATIO MONUMENTORUM GERMANIAE HISTORICORUM TOMO VIII PRAEFIXA.

Scriptores tomo superiori editos, quos saeculo undecimo historiam universalem tradidisse vidimus, jam qui eamdem usque ad Conradi III regnum produxerunt Ekkehardus, Sigebertus, annalistae Erphesfurtensis et Saxo excipiunt. Quorum primo loco primaque vice tenebris ereptus Ekkehardus Uraugiensis prodit. Cujus edendi cum jam ante viginti annos viam quaererem, felici ave contigit, ut codices praestantissimos, quorum ope Annales Heinrici IV et V imperatorum integritati restituerentur, tum vero et codicem autographum priori Chronici parti restituendae necessarium, et alterum autographum, quo Chronicon ante aeque ignotum imperatorum habebatur, editioni nostrae vindicarem, et ita subsidiis ditissimis collectis, fontibus quoque unde Ekkehardus hauserat passim indicatis, codices in classes suas secernere, novaeque editionis consilium et rationem in Annalibus nostris t. VII, pagg. 469-509, proponere possem. Via igitur patefacta, editionem inceptam Waitzio nostro, quem post sexennium Monumentis Germanniae summo cum fructu dicatum jam professoris historiarum publici munus in universitate Kiloniensi ornare gaudemus, absolvendam commisi, et indefessa ejus opera absolutam lectoribus nostris hodie propono. Opere typis expresso, cum mense Septembri anni superioris Pragam adirem, in Museo Bohemico primus codicis cujusdam incogniti et saeculo XII scripti quaternio [Col. 0435] in manus venit, quo principium Chronici Ekkehardiani usque ad Phoronei circiter tempora legi; quem igitur codicibus infra pagg. 14-15 recensitis addas velim. Sigebertus Gemblacensis, paratis editioni novae subsidiis multis at haud sufficientibus, Bethmannum nostrum restauratorem nactus est. Qui dum Bruxellis in codicem olim Gemblacensem incidit, ipsum Sigeberti et Anselmi autographum esse agnovit, nec solum editionis vere novae fundamentum posuit, sed supplementa, auctaria, continuationes una cum Roberti de Monte Chronico aeque ex autographo descripto adjecit, ex quibus nostrates exterosque historiae studiosos plurimum emolumenti capturos confidimus. Annales Erphesfurtenses paucis tantum paginis comprehensos ex codice autographo luci dedi. Annalista Saxo, cui aeque codex autographus, Parisiis anno 1827 a me primo evolutus, fundamento datus est, Waitzii opera textu restituto, fontibus historiae in margine indicatis, majore quam hucusque fieri solebat fructu historiae undecimi et duodecimi saeculi investigandae adhibebitur.

Dabam Berolini in Bibliotheca Regia a. d. IV Kal. Julias a. 1844.




[Col. 0435]
V. CL. G. WAITZ PROOEMIUM.

[Col. 0435A] Ekkehardi historiographi, saeculo XI exeunte, XII ineunte celeberrimi, memoriam nostra aetate oblivione fere obrutam vidimus, ita ut, cum Herimannus, Lambertus, Marianus, Bernoldus, Sigebertus omnium ore volverentur, illius pauci mentionem fecerint et ne hi quidem quis fuerit quaeve scripserit satis edocti; in quod, libris ejus historicis editis, deinceps fieri non posse confidimus. Nam quis non primo voluminis hujus aspectu auctorem agnoscet gravissimum, qui paucis annis plura conscripserit opera iisque tam antiquam quam sui temporis historiam amplis illustraverit commentariis? Tunc fortasse in memoriam revocet, jam in libro illo De scriptoribus ecclesiasticis, quem anonymi Mellicensis nomine afferunt, Ekkehardum laudari [(1) 1Kb] [Col. 0435B] virum admodum doctum et religiosum, Â»qui et suam nihilominus chronicam scribit,Â« et Helmoldum ad ipsum revocare [(2) 1Kb] tanquam auctorem qui Heinrici IV et V historiam enarraverit [(3) 1Kb] . Quod Eccardo ansam praebuisse, ut Ekkehardo opus illud tribueret annalistae. Saxonis nomine inscriptum, monuisse [Col. 0436A] sufficiat. Nam et hunc et alios errores [(4) 1Kb] jam Martenius refutavit [(5) 1Kb] . Post quem etiam Pezius accurationem hujus auctoris notitiam nactus [(6) 1Kb] , neque tamen Chronici edendi consilium exsecutus est, ita ut nostra demum aetate, codicibus undique collatis, quam Ekkehardus in historia conscribenda collocaverit diligentiam quidque libris suis praestiterit, intelligi potuerit [(7) 1Kb] .

Ekkehardi vitam vero ne sic quidem satis perspectam habemus. Ubi, a quibus sit parentibus natus, nemo tradit. Trithemius solus, qui pluribus locis ipsius mentionem facit [(8) 1Kb] , canonicum eum fuisse Wormatiensem dicit [(9) 3Kb] ; sed in hoc falsus esse videtur. Pergit enim, Ekkehardum jam tunc coenobium Hirsaugiense intrare voluisse, sed voto peregrinationis [Col. 0436B] ad terram sanctam suscipiendae astrictum id perficere nequivisse ideoque mox itineri se commisisse. Quod anno 1101 factum esse ipse Chronico suo narrat. Per Bulgariam cum magno Germanorum exercitu Constantinopolim perrexit, inde Joppen navigavit, ibique mortalitatem magnam vix evasit, [Col. 0437A] postea obsidionem urbis tulit, etiam Hierosolymam visitavit, a. vero 1102 mari in Italiam et postea in Germaniam reversus est. Sed jam antea, a. 1099, in Chronico scribendo occupatus fuit [(10) 1Kb] , et, nisi valde fallor, Bambergae tunc temporis vixit. Nam libros quos adhibuit, eosque maximam partem rarissimos, bibliothecae Bambergenses ipsi suppeditarunt [(11) 1Kb] , ibique codices Ekkehardi antiquissimi sunt reperti [(12) 1Kb] ; illius fundationem resque ibi gestas ea narrat diligentia quae auctorem in ipsa civitate vel dioecesi degentem arguit; monasterii denique S. Michaelis Necrologium diem mortis adnotavit. Wormatiae vero ipse nullibi mentionem fecit, ne Hisaugiam quidem verbo attigit, quamvis, si Trithemio fidem praeberemus, ibi ex itinere redux per plures [Col. 0437B] annos vixisse et litteris incubuisse, quin scholae praefuisse putandus esset. Econtra ipse Ekkehardus se aliquando Corbeiae vixisse profitetur [(13) 1Kb] ; id quod inter a. 1091 et a. 1107 factum sit oportet [(14) 1Kb] .

Quae cum ita sint, Trithemium, cujus fidem saepissime vacillare omnes consentiunt, haec sine causa sibi persuasisse, ne dicam ex ingenio finxisse, fortasse quae ad alterum nescio quem Ekkehardum monachum Hirsaugiensem spectent, ad Bambergensem, postea Uraugiensem, retulisse putarim, praesertim cum in aliis libris nihil hac de re dicat, imo nobiscum facere videatur [(15) 1Kb] , et quomodo in illum perductus [Col. 0438A] sit errorem non difficile sit intellectu. Nam in hoc ad rectum redit tramitem, quod Ekkehardum postea abbatem fuisse ordinatum Uraugiensem dicit. Otto enim episcopus Bambergensis in praedio suo Uraugia, in dioecesi Witzburgensi ad Salam fluvium sito, quod nunc Aurach dicitur, S. Laurentii monasterium fundavit ordinis Benedictini, quod regulae subjecit Hirsaugiensi monachisque ex Hirsaugia assumptis tradidit [(16) 3Kb] ; id quod Trithemio ansam praebuisse videtur, ut etiam abbatem Ekkehardum inde petitum esse statuat; etiam in hoc falsus, quod fundationem a. tribuat 1118, cum litterae [(17) 1Kb] monasterium a. 1108 inceptum, post quinque annos esse dedicatum doceant, et ipsum Ekkehardum jam a. 1117 ex S. Laurentii monasterio epistolam [Col. 0438B] scripsisse videamus [(18) 1Kb] . Ab Ottone episcopo, quem summis laudibus effert et colit quasi patronum [(19) 1Kb] , quem jam antea in itineribus comitatus esse videtur [(20) 1Kb] , electus, hoc munus suscepit, monachus tunc, nisi valde fallor, monasterii S. Michaelis Bambergensis. Quot annis postea vixerit non satis constat [(21) 1Kb] ; Chronicon usque ad a. 1125 continuavit, epistolam Volmaro Hirsaugiensi, si Trithemio fides, a. 1129 scripsit [(22) 1Kb] ; tunc jam per triginta annos litteris operam navaverat, ideoque aetatem fere senilem attigisse videtur. D. 23 Januarii [(23) 1Kb] mortuus est [(24) 1Kb] .

[Col. 0439A] Ekkehardum litterarum studio excelluisse et non in uno libro operam suam collocasse, Trithemio libenter credamus, Eckardus, inquit [(25) 1Kb] , primus abbas monasterii sancti Laurentii quod Uraugia dicitur, in dioecesi Herbipolensi in Hircinia silva, ordinis sancti Benedicti, natione Teutonicus, vir in divinis Scripturis eruditissimus et in saecularibus litteris nulli inter Germanos suo tempore doctorum inferior, metro excellens et prosa. Scripsit non spernendae lectionis opuscula, quibus ingenii sui vivacitatem declaravit. De quibus ego tantum vidi opus insigne ad imitationem Boetii gemino stylo compactum, ad instructionem et consolationem monachorum et omnium fidelium Deum timentium valde utile et necessarium, quod praenotavit Laternam monachorum lib. V. Sermones [Col. 0439B] quosdam elegantes variasque epistolas ad diversos composuit. Claruit sub Conrado tertio imperatore. Anno Domini 1130, in medio ecclesiae praefati monasterii sepultus. De operibus vero ab Ekkehardo scriptis alio loco accuratius prosecutus est: Scripsit autem non contemnendae auctoritatis opuscula, quibus et tunc praesentibus se utilem reddidit et memorabilem posteris commendavit; e quibus feruntur subjecta. Chronicon ab origine mundi usque ad annum Dominicae Incarnationis 1124 inclusive volumen insigne composuit, in quo Gesta regum et imperatorum in Germania et extra ordine satis congruo digessit. Ad imitationem quoque Marciani Capellae ac Boetii Severini scripsit gemino stylo, hoc est carmine et soluta oratione, satis instructum opus, quod in tres libros [Col. 0439C] divisum Laternam sive Mathiam praenotavit, in quo cujusdam Mathiae aegroti planctum Paulus, ejus in Domino adoptivus filius, artificiali quadam consolatione delinivit. Scripsit etiam ad sanctam Hildegardem abbatissam apud Bingios epistolam unam, ad sanctum Ottonem episcopum Bambergensem epistolas plures, ad Volmarum abbatem hujus monasterii Hirsaugiensis epistolas plures, ad alios quoque diversos epistolas similiter plures. Sermones etiam ad monachos suos et homilias non spernendas edidit. Caetera quae composuit ad nostrae lectionis notitiam minime venerunt.

Epistola una tantum exstat, sermonum et homiliarum nullum vestigium; ne opus quidem a Trithemio [Col. 0440A] visum et accuratius descriptum, quod Laterna sive Mathias inscriptum fuit, hucusque innotuit, ita ut nonnisi libri historici temporum injuriam fugisse videantur. Praeter Chronicon vero usque ad a. 1124 deductum, Trithemius etiam brevem affert [(26) 1Kb] historiam, qua Ekkehardus res suo tempore gestas descripserit. Accuratius vero, codicibus quotquot reperiri poterant evolutis, singula quaeque ipsius opera recensere eorumque tempus definire licet.

Ultimis saeculi XI annis Ekkehardus, monachus tunc Bambergensis, Chronicon aggressus est scribendum, quod inde ab orbe condito usque ad ipsius tempora quam amplissimam rerum gestarum notitiam exhiberet, in quo colligeret quaecunque ex libris tam historicis quam biblicis theologicisque vel aliorum [Col. 0440B] scriptis comportare posset; cui inter varias saeculi XI et XII historias universales primum locum summo jure tribuere mihi videor. In hoc occupatus fuit opere, ut ipse profitetur [(27) 1Kb] , a. 1099; neque tamen tam brevi tempore id absolvisse putandus est. Nam textus hac editione quamvis minutissimus plerumque typis expressus 180 explet paginas; Ekkehardi vero codex autographus [(28) 1Kb] folia plus quam ducenta continuit. Hic, quem numero I indicavi, nunc in bibliotheca universitatis Jenensis exstat, olim vero fuit Â»monasterii Sancti Michaelis in monte prope Babenberg.Â« Folia quaedam excisa esse dolemus; caeterum genuinum et nonnisi paucis mendis aspersum praebet textum, qualem Ekkehardus propria [Col. 0440C] manu exaravit, hinc inde leviter correxit nonnullisque additamentis auxit. Librum integrum cum infra edamus, materiarum dispositionem, annorum computandorum rationem, aliaque quibus auctor diligentiam solertiamque probavit, lectores ipsi judicent. Subsidiorum et numero et gravitate tantum non omnes sui temporis, imo plerosque medii aevi scriptores, si Sigebertum illum eruditissimum excipias, antecellit. Nam [(29) 1Kb] , ut antiquitatis historiam illustraret, praeter Chronica Hieronymi [(30) 1Kb] , Prosperi [(31) 1Kb] , Jordanis, Isidori et Bedae, etiam Scripturam sacram [(32) 1Kb] , Josephum De antiquitatibus Judaicis et de bello Judaico, Eusebii Historiam ecclesiasticam ex translatione et cum continuatione Rufini, Tertulliani [(33) 1Kb] , Hieronymi [(34) 1Kb] , Augustini [(35) 1Kb] [Col. 0441A] Gregorii Magni [(36) 1Kb] opera, librosque passionum [(37) 1Kb] adhibuit; Romanae antiquitatis novit auctores, Salustium [(38) 1Kb] , Plinium [(39) 1Kb] , fortasse Livium [(40) 1Kb] et Virgilium [(41) 1Kb] ; multa ex Orosio sumpsit; in codice quodam Bambergensi hodieque superstite [(42) 2Kb] historiam et epistolas Alexandri fabulosas legit, nec non Aurelium Victorem, Jordanis Historiam Gothorum [(43) 1Kb] , Gesta regum Francorum, abbreviationem Chronicorum, Pauli Diaconi librum De rebus Langobardorum [(44) 1Kb] aliaque, quemadmodum ab Italo quodam, sermone mutato, descripta sunt et interpolata. Ut Francorum historiam concinnaret, etiam Fredegarii librum secundum consuluisse videtur [(45) 1Kb] , pluraque ex Vitis S. Columbani [(46) 1Kb] et S. Galli [(47) 1Kb] hausit. Praeterea hac libri parte etiam Vita [Col. 0441B] S. Gregorii Magni [(48) 1Kb] , Bedae operibus [(49) 1Kb] , Dicuili libro De mensura terrae [(50) 1Kb] , praesertim vero Historia [Col. 0442A] usus est Romana quam Paulus diaconus composuit [(51) 1Kb] , nec non Historia miscella, quae saeculo post ex illius opere aliisque fontibus confecta est [(52) 1Kb] . Cum ex his, praesertim ex Bedae Martyrologio [(53) 1Kb] , multa de pontificibus Romanis repeteret, saepe tamen ab his aliisque auctoribus in illorum ordine temporeque definiendis recessit; id quod catalogo quodam [(54) 1Kb] duce fecisse videtur Ubi ad saeculi noni historiam venit, fontes adiit graviores, Einhardi dico libros, tam Vitam Caroli [(55) 1Kb] quam annales, quibus Annales Laurissenses [(56) 1Kb] , Vitam Burchardi Wirzburgensis [(57) 1Kb] , monachum Sangallensem [(58) 1Kb] aliaque [(59) 1Kb] adjecit, postea etiam Annales Lobienses [(60) 1Kb] adiit. Ex Rudolfi libro De translatione S. Alexandri Saxonum origines illustravit [(61) 1Kb] , quorum [Col. 0442B] historiographum Widukindum [(62) 1Kb] postea ducem habuit praestantissimum, ejusque narrationem [Col. 0443A] ex libris non vulgaribus, Liudprandi [(63) 1Kb] Richerique [(64) 1Kb] Historiis atque Vita S. Udalrici [(65) 1Kb] , et auxit et emendavit. Inde a saeculi XI fine uberiore fonte destitutus, ea plerumque repetivit quae in Chronico quod nominavi Wirziburgense, ex Herimanno Augiensi derivata leguntur. Ex eodem jam antea quamplurima mutuatus est [(66) 1Kb] .---Horum auctorum narrationes more medii aevi scriptoribus consueto descripsit quidem tam fideliter, ut verba eorum interdum etiam tunc retineret, si a seipsis visa narrarent vel quidquam ad sua tempora referrent [(67) 1Kb] ; nihilominus vero neutiquam ea scripsit levitate et inconsiderantia, quam in aliis hujus aetatis operibus non raro deprehendimus. E contra rerum materia quamvis amplissima nunquam se obrui [Col. 0443B] passus est, sed singula quaeque apte disposuit, quaecunque de eadem re apud diversos auctores legebantur diligenter collegit [(68) 1Kb] , aliam narrationem ex alia emendavit [(69) 1Kb] , auxit, supplevit, interdum etiam accuratius in unam aliamve rem investigavit [(70) 1Kb] . Quo ipsum veritatem assecutum esse non contendo, sed certe pro viribus fecit, et quod minus perspexit candide professus est [(71) 2Kb] . Prima saltem criticae [Col. 0444A] artis rudimenta eo posuit, quod non solum varia scriptorum testimonia perpendit, sed nonnunquam dissonantiam vitiis librorum ascribi posse putavit [(72) 1Kb] .---Praeter scriptos fontes semel vel bis etiam ad ea provocavit quae populi voce ferebantur carminibusque canebantur [(73) 1Kb] , et ubi ad tempora devenit suis propiora, plura adjecit quae a coaevis accepisse credendus est, ea potissimum quae res spectant Bambergenses [(74) 1Kb] . Saeculi XI exeuntis historiam ipse composuit, breviter quidem et simpliciter, sed satis accurate, litteris aliisque documentis usus [(75) 1Kb] ; atque hac parte mentem nulli parti obnoxiam, sensum justum rectumque, patriae amorem et eamdem erga imperatorem quam erga summum pontificem reverentiam ostendit. Historiam, ut [Col. 0444B] supra jam dixi, a. 1099 vel sequenti composuit brevique itineris sacri his annis suscepti narratione finivit, quam ex epistola quadam hausit crucifecorum [(76) 1Kb] .

Ita vero in codice supradicto, olim Bambergensi, nunc Jenensi, non amplius exstat, sed postea ab ipso auctore mutata atque continuata. Altero vero codice, et ipso olim monasterii S. Michaelis Bambergensis, [Col. 0445A] qui nunc vero bibliothecae Carlsruhanae illatus est [(77) 1Kb] , ultima hujus Chronici pars, ab a. inde 1057 continetur, eaque forma, quam omnium esse antiquissimam facile est intellectu. Nam hic textus, quem A. nominavi, iis caret mutationibus additionibusque quas Ekkehardus in codice autographo (1.) postea faciendas judicavit [(78) 1Kb] . Post a. 1099 brevis adjecta est a. 1100 et 1101 notitia, sive ab Ekkehardo, sive a codicis scriptore sit confecta.---In eodem vero volumine huic fragmento praemittitur, alia sed coaeva manu nitide scriptum, breve rerum inde ab orbe condito gestarum Chronicon, ad annum usque 1057 deductum, ita ut illa Ekkehardiani libri particula hoc quodammodo excipere videatur. Certe non fortuito utrumque conjunctum [Col. 0445B] esse, putarim, quamvis non unius esse operis partes inde pateat, quod cum illud jam Heinrici IV initia referat, hoc ab iisdem incipiat, sicque idem bis similibus verbis legatur. Chronicon illud dixi Wirziburgense, eo quod episcoporum Wirziburgensium ordinem ubique accurate diligenterque indicatum reperi. Praeterea tantum non omnia ex fontibus hausta sunt notissimis, Josepho, Orosio, Isidoro, Beda, Pauli Diaconi Historia Romana et Langobardorum, Fredegario, Einhardi Annalibus, quibus fortasse addi possunt Rufini Historia ecclesiastica [(79) 1Kb] et Gesta Romanorum pontificum [(80) 1Kb] ; prae caeteris vero Epitome, qualem ex Herimanni Augiensis Chronico factam novimus [(81) 1Kb] , ab initio usque ad finem descripta est. Ex hoc opere in [Col. 0445C] Ekkehardi Chronicon universale quamplurima transiisse patet aspectu. Cum vero eosdem plerumque fontes in utroque opere adhibitos viderem, eamdem fere rerum disponendarum rationem deprehenderem, denique utrumque uno volumine conjunctum invenirem, parum aberat quin etiam hanc breviorem historiam Ekkehardo tribuendam esse mihi persuaderem. Obstat tamen quod neque Fredegarii continuationem neque Gesta pontificum Romanorum in magno Chronico adornando Ekkerhardus adhibet; quae vix neglexisset, si ad manus habuisset; quod non semper idem ordo idemque sermo occurrit, denique quod Ekkehardus semel ad ea quae in Chronico [Col. 0446A] Wirziburgensi leguntur ita provocat [(82) 1Kb] , ut alienum opus satis aperte indicare videatur. Quare Chronicon Wirziburgense, quod etiam longius perductum fuisse alibi suspicatus sum [(83) 1Kb] quodque a pluribus medii aevi scriptoribus [(84) 1Kb] lectum est atque exscriptum, non inter opera sed inter praecipuos Ekkehardi fontes referendum puto [(85) 1Kb] . Quare nomen ipsius p. 17---32 editionis nostrae lectores deleant velim.

Jam vero ad Ekkehardum revertamur. Non diu enim in opere illo acquievit, sed mox id retractandum et continuandum suscepit. Anno 1101 iter in terram sanctam suscepit, sequenti reversus Romam adiit, ibi paschalem bannum erga Heinricum imperatorem promulgantem audivit, indeque [Col. 0446B] in patriam regressus est. Tunc multa viderat ipse vel ab aliis acceperat relatu digna, tunc praesertim de expeditione prima cruciferorum multa antea ipsi ignota collegerat. Haec procul dubio fuit causa quod in codice quem habemus autographo a. 1098 et 1099 Historiam delevit novamque eamque fusiorem rerum tunc gestarum narrationem exorsus est [(86) 1Kb] , quam sive calamo continuo sive temporis decursu ad a. usque 1106 continuavit. Hac libri parte magis Ecclesiae favet, non Heinrici imperatoris, sed filiorum rebellium partes agit [(87) 1Kb] , praesertim quintum Heinricum, cujus primae curiae a. 1105 Northusae aderat [(88) 1Kb] , laudibus effert. Eodem sensu tunc etiam in prima libri parte quaedam vel delevit vel mutavit [(89) 1Kb] , hinc inde etiam errorem correxit [Col. 0446C] [(90) 1Kb] .

Neque tamen in his substitit auctor. Heinrico quarto seni et exoso successerat juvenis Heinricus V, qui, patre mortuo, Ecclesiae et imperii unitatem restituere videbatur, ideoque summo plausu ab omnibus est exceptus. Hoc etiam Ekkehardum movit, ut stylo quietem denegaret eumque Heinrici laudibus describendis libentissime voveret. Hoc ipse praefatione profitetur, quam Heinrico nondum imperatore, imo rege vix constituto, id est a. 1106 vel 1107 scriptam esse patet [(91) 1Kb] . Hanc sequitur anni 1106 Historia ampla et, nisi valde fallor, in mediis motibus scripta. Nam Heinricum IV verbis acerbissimis [Col. 0447A] insectatur, ipsum tanquam haeresiarham, apostatam, animarum persecutorem omnibus contumeliis dignum habet, ejusque fautores ardenti sermone perstringit. Ekkehardus tunc Ottoni Bambergensi, qui regi juniori se addixerat, adhaesit. Quem anno 1106 cum aliis regis legatis Romam missum [(92) 1Kb] comitatus esse videtur, certe anni fine concilio Guastallis habito adfuit [(93) 1Kb] . His temporibus, ut supra vidimus, abbas constitutus est Uraugiensis, et deinceps non solum episcopo sed etiam regi Heinrico V familiaritate conjunctus fuisse videtur.

Etenim rex eo tempore quo nuptias cum filia regis Anglici celebraturus erat Ekkehardo praecepit ut imperatorum Historiam sive Chronicon inde a Caroli Magni temporibus usque ad suam aetatem [Col. 0447B] componeret. De quo ipsum audiamus auctorem, qui libro hanc praemisit praefationem:


INCIPIT PROLOGUS SEQUENTIS CHRONICI [1 1Kb] OPERIS.

Quamlibet rem publicam testatur Tullius felicem fore, si vel a sapientibus regatur, aut eos qui eam rexerint studere contingat sapientiae, sine qua ipsam fortitudinem constat usque ad nomen temeritatis degenerare. Nos igitur impensius caeteris gentibus debemus gratias Deo referre, quoniam, sedatis procellis quibus hactenus quatiebamur, princeps magnae sapientiae magnaque pollens strenuitate ad gubernandum Romanum imperium emicuit, cui Dei dispositione universus orbis tam Romanus quam Teutonicus gaudet omni nisu applaudere, videlicet Henricus quintus rex et quartus imperator, vir compositus multiplici [Col. 0447C] virtute, ferox in bello, pius et mansuetus in pace. Cum igitur ipse resplendeat velut coruscans lucifer splendore sapientie et redoleat omni boni odoris suavitate, dignatus est nostrae parvitati precipere ut colligat sibi chronicum opus a temporibus Karoli Magni usque ad sua tempora, servando ubique veritatem istoriae. Quod opus recipere cum nostra recusaret imperitia, nos tamen compulit deducere ad aliquem effectum sua auctoritas et benivolentia. Habes igitur, serenissime imperator, amministrante caritate chronicum opus, excerptum non nostra, set veterum chronographorum [2 1Kb] bis auctoritate, utinam non indignum, ne dicam oculis imperatoriis, set saltim minimis lectoribus tuae curiae. Cum igitur tota intentio [Col. 0447D] hujus libri tam Romani imperii quam Teutonici regni deserviat honori, quorum regnorum conjunctio cepit a Karolo Francigena, necessarium duximus, tam nobilissimae gentis, que habilis inventa est ad procreandos dominos Romanae potentiae, altius originem repetere, et sic per antiquissimae nobilitatis generationes usque ad eundem Karolum narratione deducta, qualiter ipse capesseret rem publicam labefactam, et [Col. 0448A] qualiter deinde Romanum imperium per successiones regum istius gentis excellentissime gubernaretur, ceteris chronicis relationibus exclusis, competenti brevitate usque ad haec tempora digerere. Primus igitur liber ab origine Francorum per regnum ejusdem gentis tempora discurrit. Secundus liber ab imperio Karoli Magni cunctorum successorum ejus regimina actusque breviter atque annos includit. Tercius autem liber orditur acta atque agenda hujus quinti Heinrici; que utinam non possent terminari aliquo fine, aut saltem terminentur post multa curricula annorum, in bona et Deo bene complacita senectute!Â«

Incipit primus liber, ut supra indicatur, capitulo De origine Francorum, verbis: Francorum gentis exordia De antiqua Trojanorum prodiere prosapia. [Col. 0448B] Nam, etc. [(94) 1Kb] . Tam haec quam sequentia plerumque cum Ekkehardi Chronico ita conveniunt, ut eumdem auctorem, licet more suo nomen tacuerit, statim agnoscas. Accedit quod codex unicus chartam quoque continet ad monasterium Uraugiense spectantem, quod denique auctor ad Chronicon ante scriptum diserte provocat [(95) 1Kb] .---Hujus libri textus, quem C. nominavi, quamvis ex priori Chronico desumptus, ex singulis ejus capitibus consarcinatus, interdum tamen ab illo recedit. Primum enim ex Sigeberti Gemblacensis Chronica quamplura recedit, quibus suam ampliavit narrationem, tunc inde a medio saeculo XI, mutato rerum statu, historiam etiam mutandam duxit. Heinricus quintus patris [Col. 0448C] manes placaverat pacemque inter Ecclesiam et imperium, expeditione Romana finita, felicissime stabilisse sibi visus est. Ideo etiam Ekkehardus nunc omnia vitavit quae antiquae discordiae renovare poterant memoriam, eaque mitigavit quae primo libro contra Ecclesiam, postea mutata sententia contra Heinricum IV imperatorem ejusque asseclas nimis acerbe scripserat [(96) 1Kb] . Id enim studuit, ut rerum gestarum imaginem talem Heinrico juniori porrigeret, quae nulli parti faveret neque cujusquam animum offendere posset. Quo adductus est, ut annorum 1105 et 1106 Historiam novam scriberet, continuationemque adderet eodem animo aequo et moderato confectam.

Exstant vero praeterea duae Chronici Ekkehardiani [Col. 0448D] recensiones, quae cum C. in multis conveniunt, quamvis in aliis tam ab hoc quam a priori textu recedant. Utraque praefationem, anno 1106 praemissam, Heinrico juniori directam, exhibet, utraque textum sine annorum tabulis scriptum sed multis additionibus ex Sigeberto desumptis auctum, denique narrationem annorum 1070 sqq. praebet interdum eodem modo mutatam quo C. Cum hoc [Col. 0449A] vero iis potissimum locis animadvertatur, quibus verba acerbiora erga Ecclesiam papasque mitigata sunt, nec pariter ubi in Heinricum IV auctor invectus erat, cum econtra a. 1106 historia animo hostilissimo scripta hic retineatur: fortasse has recensiones historia C. antiquiores, imo jam a. 1106 vel 1107 una cum praefatione illa ejusque anni narratione confectas putaris. Cui nec ipse refragarer sententiae, nisi Sigeberti Chronicon a. demum 1112 finitum esset et nisi utramque recensionem in codicibus usque ad a. 1125 continuatam reperirem. Sigebertus quidem jam antea opus edidisse putatur [(97) 1Kb] , codices autem etiam in aliis a primaeva forma recedere atque Chronicon postea ab auctore ita compositum continere videntur.---Sed recensiones hae, [Col. 0449B] quamvis inter se in plerisque conveniant, sunt tamen in quibus differant. Prior, quam D. dixi, Chronicon a. 1099 susceptum, a. 1106 finitum fundamento ponit, sed locis Sigebertianis quamplurimis ampliat. Historiam belli Hierosolymitani a. 1099 sqq. omittit et in finem voluminis rejicit, a. 1106 modo pergit supradicto, narrationem vero usque ad a. 1125 continuat. Altera, E. dicta, et ipsa primaevi textus vestigia premit, Sigebertiana eadem fere quae D. habet fragmenta, majores tamen illas narrationes De historia Alexandri [(98) 1Kb] , Francorum [(99) 1Kb] , Gothorum, Langobardorum, Caroli Magni Saxonumque omittit [(100) 1Kb] , nec non expeditionis cruciferorum Historiam a Chronico secernit et in singularis libri formam redigit, qui Hierosolymita (ideo H. indicatus) [Col. 0449C] inscriptus et Erkemberto abbati Corbeiensi dedicatus est [(101) 1Kb] . Eidem Chronicon quoque transmisit, hac epistola libro praemissa [(102) 1Kb] :


INCIPIT PROLOGUS.

Christi familiae fideli prudentique dispensatori Erkemberto necnon eidem formoso gregi, sub tam elegante pastore Christi martirum Stephani atque Viti excubias celebranti, frater Ekkehardus cum ceteris sancti Laurentii pauperibus, si quid valet caritas non ficta tantis pressa ponderibus. En, sarcinis propriis media interim via relictis, impositum nobis ab auctoritate vestra grande videlicet onus, Deo gratias, Christo laudes! ad metam usque detulimus, soli tantum caritati---quae cum Deus sit, nichil nimirum [Col. 0449D] nequit utrimque---digne asscribentes, quod, ipsa manum semper porrigente, tanta tantilli potuimus. [Col. 0450A] Ecce enim diversorum chronograforum series ab exordio mundi breviando decursas, nostrorum temporum fecibus eciam per nostri stili supplevimus officium, per hoc ipsum precepti vestri voto, quamvis non absque famae nostrae periculo, volentes jam esse satisfactum. Igitur ob fastidii remedium [3 1Kb] 5 libellis opus ipsum distinguitur. Primus a conditione urbis Romae, secundus Christi nativitate, tercius imperio Karoli, quartus illius qui adhuc superest et quintus Heinricus imperator appellatus est, terminatur. Cujus enim nomini quintum incongrue librum videbatur inscribi, quem ad arbitrium uniuscujusque scriptoris constituimus finiri. Addidimus quoque in fine scedulae libellum quem Jherosolimitam dicimus, et perigrinationis tibimet, o Pater venerande, jam divinitus inspiratae levamen [Col. 0450B] speciale futurum non ambigimus. Unum est ergo quod votis omnibus exoptamus, quod eciam nostri laboris recompensationem summopere postulamus, quatinus volumen presens nostrae servitutis debitum in cenobio Corbeiensi perpetualiter persolvat, ac renovatae per se pristinae societatis, quam sub sanctae memoriae patreque dilectissimo Marcwardo consecuti sumus, monimentum in armario sancti Viti pro pauperibus sancti Laurentii posteris pretendat. Ad haec, nimio nec immerito erga reverentiam vestram [4 1Kb] ferventes affectu caritatis, direximus unanimem nostrum vobisque per omnia nichilominus de votum Amel, priorem nostrae congregationis, qui et tibi, pater, ad vestigia Salvatoris tendenti, presentialiter [Col. 0450C] nostra vice intimum vale faciat, ac inter utramque congregationem mediator notissimus ac testis ydoneus optatae fraternitatis nostrae ore ad os confirmare sufficiat, et si qua sunt literis neglecta, hinc inde responsa subinferat. Valere vos hic semper et in aeternum vivere, nos oramus unanimes et sine intermissione.

Quam patet epistolam Henrico V imperante scriptam esse, antequam Erkembertus abbas in Terram Sanctam profectus sit [(103) 1Kb] , inter annum igitur 1112, quo ille imperii coronam suscepit, et 1117, quo hic iter exsecutus est [(104) 1Kb] . Nihilominus codices, quibus Chronicon cum hac epistola et Hierosolymita continetur, id praebent usque ad a. 1125 [Col. 0450D] deductum, neque quinque libros in praefatione indicatos et ab Helmoldo in suo exemplari lectos [(105) 1Kb] [Col. 0451A] accurate discernunt [(106) 1Kb] , ita ut opus quale Erkemberto transmissum sit genuinum nondum possideamus. Proxime tamen E. ad hoc accedere videtur. Continet enim praeter epistolam etiam brevem Corbeiae fundatae notitiam [(107) 1Kb] , quam alii codices (excepto D. praetermittunt, et textum praebet ex D. confectum [(108) 1Kb] , sed novissimis curis ab Ekkehardo castigatum [(109) 1Kb] . Cum nonnullis continuationis locis E. propius ad C. quam ad D. accedat [(110) 1Kb] , hujus quidem partem priorem antiquiorem quam C. habeo, sive a. 1106 ita sit confecta, sive aliquot annis post, Chronicon vero Erkemberto directum (E.) circa a. 1117, ergo post C, quod a. 1114 finitum scimus, confectum, denique primum D, postea etiam E. continuatione usque ad a. 1125 auctum [Col. 0451B] esse statuo.

Praeterea ipsi Ekkehardo, quem indefessa cura diligentiaque opus iterum iterumque pertractasse et modo hac, modo illa forma edidisse videmus, non possum quin et eam tribuam recensionem, qua Chronicon a. 1106, immutatum fere et nonnisi paucis Sigiberti fragmentis auctum, cum continuatione usque ad a. 1125 (eadem fere qua D.) conjunctum habemus (quam B* dixi), praesertim quum etiam hanc jam in saeculi XII codicibus reperiri constet.

Continuationes hae maximae sunt auctoritatis atque reliquo operi longe praestant. Nam quae auctor ipse viderat [(111) 1Kb] vel ab aequalibus audierat [(112) 1Kb] , accurata et satis ampla narratione exposuit, [Col. 0451C] etiam aliorum scriptorum opera non neglexit, sed tam Davidis Scotti historiam expeditionis Romanae ab Heinrico V. a. 1111 et 1112 susceptae deperditam [(113) 1Kb] , quam librum Hessonis de pace inter papam et imperatorem componenda [(114) 1Kb] adhibuit, epistolas vero aliaque documenta, quorum compos factus est, narrationi inseruit vel breviter attulit [(115) 1Kb] . Non uno tempore horum annorum compositam esse historiam satis patet; a. 1106, a. 1114, denique circa a. 1117, in ea conficienda et mutanda ipsum occupatum vidimus; etiam reliquas partes, quamvis non singulis annis, temporis decursu scripsisse putandus [Col. 0452A] est, easque postea saepius retractavit.---Ex his omnibus Ekkehardum non leviter rerum scriptoris munus suscepisse apparet; quem ubique non minus veritati studisse non est quod dubitemus. Id unum ei objiciendum esse videtur, quod non firmo et constanti animo res hominesque judicavit, sed vel partium studio vel regis papaeve favore se ita abripi passus est, ut quae antea scripserat, postea supprimenda duceret, et eamdem rem modo sic modo aliter narraret. Quod quamvis non prorsus negem, id tamen lectores meminerint velim, res eo tempore mire fuisse turbatas et saepissime mutatas, inter reges et pontifices Romanos paucis annis modo pacem modo acerbissimas fuisse inimicitias. Ekkehardus Ecclesiam ejusque caput pontificem [Col. 0452B] Romanum reverenter semper coluit, initio tamen etiam imperatorem jura imperii defendentem excusandum, fortasse laudandum duxit, atque in eam inclinavit sententiam quam tunc apud plures patriae amatores viguisse constat, et papae et imperatori, quamvis neutri in omnibus assentirent, esse obediendum. Paucis annis post, itinere sacro perfecto Romaque visitata, totus in Ecclesiae partes abiit [(116) 1Kb] , Heinricum juniorem illius ope adjutum regem gaudet constitutum, postea vero et ipsum novum schisma exordientem acerbe vituperat [(117) 1Kb] , summa iterum repletur laetitia, ubi firmam pacem, nobis turbinibus sedatis, videt stabilitam [(118) 1Kb] , Heinricum tamen vota non exsolventem, spem de ipso conceptam frustrantem dolet, ideoque non potest [Col. 0452C] quin regem, quem laetissimis verbis salutaverat, vix mediocri laudatione mortuum dignum judicet [(119) 1Kb] . Itaque de hominibus singulisque rebus mutavit quidem sententiam, neque tamen leviter fluctuasse, neque aequum et justum judicium, si a. 1106 Historiam in mediis turbinibus scriptam excipias, deposuisse mihi videtur.

Alexandri Magni, Gothorum, Langobardorum et Saxonum historias, quas Ekkehardus ultima Chronici recensione (E.) secluserat, separatim quoque edidit, iisque Vitam reginae Mahthildis addidit, ex antiquiore illa excerptam [(120) 1Kb] , quam cum in chronico [Col. 0453A] nondum adhibuerit, fortasse postea demum est assecutus. Certe non est cur hanc collectionem in pluribus codicibus inventam alii cuidam ascribamus, praesertim cum verba [(121) 1Kb] quibus Saxonum historiae [(122) 1Kb] Vita conjuncta est Mahthildis, Ekkehardianum sermonem redolere videantur.

Quamvis nullum fere medii aevi scriptorem operum tam numero quam gravitate Ekkehardo aequiparari posse nunc constet, diu tamen ejus nomen tenebris obrutum et oblivioni traditum fuit, quippe qui nonnisi praefatione ad Heinricum V et epistola ad Erkembertum scriptis id prodiderit, caeteraque opera nulla inscriptione, nulla auctoris indicatione ornaverit. Jam vero ejus narrationem etiam ab aliis rerum Germanicarum scriptoribus exscriptam [Col. 0453B] deprehendere licet. Hi enim sunt, quos ex illius libris hausisse compertum habeo: Annalista Saxo (ex E. et B*.) [(123) 1Kb] , Otto Frisingensis (ex B.) [(124) 1Kb] , monachus Opatowicensis [(125) 1Kb] , Helmoldus (ex e.) [(126) 1Kb] , Chronographus Saxo (ex a. et e.) [(127) 1Kb] , Adalbertus in Vita Heinrici II imperatoris [(128) 1Kb] , Annales Vetero-Cellenses breves (ex b*.) [(129) 1Kb] , auctor Chronici Halberstadensis (ex b*) [(130) 1Kb] , [Col. 0454A] Pegaviensis monachus (ex b*.) [(131) 1Kb] , quisquis fuerit auctor, sive Godefridus sive Otto, chronici S. Pantaleonis Coloniensis (ex b.) [(132) 1Kb] , Burchardus Urspergensis [(133) 1Kb] , qui chronicon (b*.) integrum fere descripsit atque Ekkehardo per plura saecula palmam ita praeripuit, ut a recentioribus saepissime chronicon laudetur Urspergense [(134) 1Kb] , ubi Ekkehardi liber ab illo exscriptus afferendus erat; praeterea Albertus Stadensis (ex b.) [(135) 1Kb] , Hermannus Altahensis (ex b.) [(136) 1Kb] , chronica---1310. [(137) 1Kb] , Henricus ab Hervordia [(138) 1Kb] , Andreas Ratisbonensis (ex b.) [(139) 1Kb] , chronicon Bambergense Â»de Henrico II. et fundato ab ipso episcopatu BambergensiÂ« [(140) 1Kb] , Trithemius, Staindelius.---Monachus Hamerslebensis totum Ekkehardi chronicon (b*?) in epitomen redegit [(141) 1Kb] ; [Col. 0454B] fragmenta excerpta in codice quodam Hannoverano [(142) 1Kb] aliisque leguntur. Populorum historias etiam alibi adhibitas videmus, Saxonicam potissimum, in libello Â»quomodo Saxones primo venerunt ad terram SaxoniaeÂ« [(143) 1Kb] , in opusculo Â»de origine SuevorumÂ« [(144) 1Kb] , in historia Â»Annales Vetero-CellensesÂ« inscripta [(145) 1Kb] ; alii historiam Alexandri sibi vindicarunt, ita ut Ekkehardus in Germania [Col. 0455A] praesertim septentrionali eamdem fere habuisse videatur auctoritatem quam Herimannus in Alemannia, Bajoaria et Austria, Sigebertus in Belgia et Gallia adepti erant.

Cum tantopere vulgata essent Ekkehardi opera, non mirum codices etiamnum inveniri quam plurimos. Quos tantum non omnes ad hanc editionem adornandam adhiberi potuisse, lectores mecum gavisuros esse confido. Sunt vero hi:

A. Codex bibliothecae Carlsruhanae n. 36, mbr., in-4o, plura continet opera s. XI et XII a diversis scripta [(146) 1Kb] , nunc uno volumine conjuncta, in fine f. 171-186 Chronicon Wirziburgense, f. 187-197 Ekkehardi Chronicon a. 1057-1099 (1101) [(147) 1Kb] . Utrumque a V. cl. Molter diligentissime exscriptum, [Col. 0455B] postea, codice benevole nobis transmisso, et ipse contuli.

B. Inter hujus textus codices omnium est praestantissimus

I. Jenensis, mbr. in-4o, ex bibliotheca Bosii acceptus, ibique numero 19 notatus. Continet jam 199 folia. De quo Ekkehardi autographo [(148) 1Kb] v. Archiv. VII, p. 472 sqq. et supra p. 4.

Ib. Ita codicem Guelferbytanum chronicae regiae S. Pantaleonis dixi, Archiv. VII, p. 643 sqq. descriptum. Ad eamdem recensionem referendus est:

2. Brugensis, olim beate Marie de Dunis, chart., s. XV, a Pertzio primum inventus, a Bethmanno nostro a. 1842 accuratius perlustratus; qui inde [(149) 1Kb] a Caroli Magni temporibus Ekkehardi Chronicon ea [Col. 0455C] forma repetit qua a. 1106 absolutum est, ita ut folia in codice 1 excisa ex hoc suppleri possint.

3. Vindobonensis potius Hermanni Altah. quam Ekkeh. nomine inscribendus [(150) 1Kb] .

His vero apte illi addi possunt codices in quibus huic textui continuatio a. 1125 adjecta est (b*.). Omnes vel pluribus vel singulis locis monasterii Swarzahensis mentionem faciunt; quae si ab Ekkehardo addita neges [(151) 1Kb] , illos ex hujus monasterii exemplari, quale olim exstitisse scimus [(152) 1Kb] , derivatas [Col. 0456A] esse, statui debet [(153) 1Kb] . Huc vero, praeter codicem Freheri, postea Heidelbergensem, cujus fata ignorantur [(154) 1Kb] , hi pertinent:

4. Erlangensis [(155) 1Kb] , olim Heilsbronnensis, mbr., s. XII, fol., qui id habet singulare, quod breviora illa additamenta ex Sigeberto huic recensione addita non omnia habet atque aliis quoque locis propius ad 1 accedit. Caeterum satis negligenter exaratus est, ita ut scriptor etiam a verbis mutandis aliterque disponendis non satis parceret. A. 815, 1074, 1121, Swarzahensia recepit.

5. Gothanus [(156) 1Kb] , olim S. Petri Erfuntanus, mbr., s. XII, fol., optime scriptus, qui quamvis integrum Ekkehardi contineat textum, vix tamen ipsius codicibus adscribi potest, quippe qui illum fragmentis [Col. 0456B] ex Lamberto sumptis aliisque additionibus nonnullis ita ampliaverit, praeterea continuatione usque ad a. 1137 auxerit, ut potius novum chronicon scriptor condidisse quam Ekkehardiani exemplar fecisse videatur. Swarzahensis monasterii fundationem refert a. 815.

Plures sunt codices qui prope ad 5 accedunt [(157) 1Kb] , inter se vero ita conveniunt, ut alterum ex altero vel plures ex eodem descriptos esse exemplari dubitari nequeat [(158) 1Kb] . Hi non solum a. 815, 1074 et 1121 Swarzahensia recipiunt, sed etiam a. 1095, 1112, ejusdem abbates memorant. Sunt vero hi:

6. Lipsiensis, mbr., s. XII, fol., de quo cf. Archiv. VII, p. 497.

[Col. 0456C] 7. Zizensis, olim Liber sancte Marie in Posavia, mbr., s. XIII, fol., non una manu diligenter satis scriptus [(159) 1Kb] , eaque continuatione insignis, quam Eccardus Annalium Bosaviensium nomine edidit. Quae quamvis usque ad a. 1137 cum Erfurtensi (in 5) conveniat, Ekkehardi tamen textus ab hoc recedit.

8. Dresdensis (I 49) chart., s. XV---XVI, fol. (Archiv. VI, p. 223; VII, p. 499).

9. Tres codices, brevi continuatione---1169 [(160) 1Kb] aucti: 9a.) Dresdensis (I, 48), olim celle S. Marie, mbr., s. XII, fol. Archiv. VI, p. 223; VII, p. 498); [Col. 0457A] 9b.) Dresdensis (F. 60.) mbr., s. XIV, fol. (Arch. VII, p. 499) [(161) 1Kb] ; 9c.) Ienensis II. 65, mbr. s. XIV, fol. (Arch. VII, p. 498) [(162) 1Kb] .

10. Stutgartensis, hist. n. 411, fol., olim Zwifaltensis [(163) 1Kb] , mbr. s. XII, initio mancus, postea hinc inde corruptus additionibusque auctus, quae tantum non omnes ex Bernoldo haustae sunt [(164) 1Kb] . Praeterea Swarzahensia habet omnia quae reliqui additque unum locum qui fortasse ad idem pertinet monasterium [(165) 1Kb] . Hunc codicem, quem accuratius descripsi Archiv. VII, p. 500 sqq., nactus erat

11. Urspergensis praepositus Burchardus, cum, hoc codice descripto, Chronicon conderet usque ad a. 1229, quod in omnium manibus versatur, usus sum editione principe, quam Joannes Miller impressor [Col. 0457B] Augustanus a. 1515 ex exemplari Conradi Peutingeri in monasterio Urspergensi reperto [(166) 1Kb] curavit [(167) 1Kb] .

Chronici a. 1114 Heinrico V directi unicus, quod sciam, codex est.

C.) Cantabrigensis collegii Christi n. 373, mbr., s. XII, Ekkehardi autographus, diligenter scriptus et eleganter exornatus, quem Pertzius a. 1827 detexit accurateque (Archiv. VII, p. 493) descripsit. Fortasse a Mahthilde, Heinrici V uxore, in Angliam portatus, ideoque in Germania nunquam est descriptus.

D.) Hujus recensionis praecipimus est regius Parisiensis n. 4889, mbr., s. XII, fol. Historiae Alexandri, Gothorum atque Saxonum praetermissae erant, [Col. 0457C] sed pluribus foliis insertis, postea eadem manu supplentur; quo facto, quaterniones novo ordine numerantur [(168) 1Kb] . Quod quamvis auctoris manum indicare videatur, ipsi tamen hic codex negligentius scriptus vix tribui potest. Historiam Hierosolymitanam in calce positam excipit catalogus episcoporum Hierosolymitanorum. Ex hoc descriptus esse videtur:

[Col. 0458A] D2.) Codex Parisiensis, Arsenal, n. 6, olim liber Viridis vallis prope Bruxellam [(169) 1Kb] , chart., s. XIV, fol. Incipit ab a. 576, titulo praemisso: Secunda pars cronice Eusebii. In fine leviora quaedam addit [(170) 1Kb] .

E.) Ultimam libri formam exhibent duo codices:

E1.) Berolinensis Lat. n. 295, mbr., s. XII, ex fol. min., olim Havelbergensis [(171) 1Kb] (ultima pagina legitur: Iste liber est sancte Marie Virginis sanctique Laurentii martiris in Havelberch. Quem contulit dominus Sichebodo episcopus; qui sedit a. 1206-1220). Codex initio septem quaternionibus (olim 24 fuerunt, nunc sunt 17) duobusque foliis destitutus est, tamque foede habitus, ut saepe singulae lineae putredine sint deletae; alioquin bene scriptus, coaeva [Col. 0458B] manu hinc inde correctus atque notis quibusdam de archiepiscopis et abbatibus Magdeburgensibus in margine ascriptis auctus [(172) 1Kb] . Quas in textum recepit.

E2.) C. regius Parisiensis n. 4889 A., olim liber sancte Marie in Rastede [(173) 1Kb] Bremensis dioeceseos, mbr., XIII, fol. Constat 14 quaternionibus, foliis 111, ultimo exciso. Qui cum ex E1 descriptus sit, partem illius deperditam supplet ejusque loco hinc inde afferendus est.

Classi D aut E ascribendi sunt codex cujus fragmentum Cramerus invenit ediditque [(174) 1Kb] , alius quem in S. Michaelis monasterio Hildesheimensi fuisse supra monui [(175) 1Kb] , pluresque a medii aevi [Col. 0458C] scriptoribus lecti. Nihil certi comperi de codice in quadam Bohemiae bibliotheca a V. cl. Haupt viso; neque fragmentum codicis Vindobonensis Hist. prof. n. 645) [(176) 1Kb] ad quam recensionem referendum sit scio. Etiam codices a Chronici Urspergensis editoribus adhibiti Ekkehardianum Chronicon continuisse videntur: c. bibl. Dalburgii episcopi Wormatiensis [(177) 1Kb] et c. bibl. monast. Augustinorum Argentinensium a [Col. 0459A] Cratone Mylio a. 1537 collati, alius in editione a. 1569 adornanda adhibitus.

Ultimo loco codices nominandi sunt, quibus historiae illae Alexandri, Gothorum, Langobardorum, Saxonum iisque conjuncta Vita Mahthildis reginae leguntur: Vaticanus-Guelferbytanus, Monacenses duo, Wirzburgensis [(178) 1Kb] . Quibus accedit regius Parisiensis n. 6181 (Colb. 3999) chart., s. XV, quo historiae Francorum, Gothorum, Langobardorum continentur. In aliis denique libris mss. sola Alexandri Magni historia invenitur: e. gr. Monacensi, Hannoverano [(179) 1Kb] , Weimariensi [(180) 1Kb] , Ienensi [(181) 1Kb] .

His subsidiis uberrimis usus id egi, ut primo loco Chronicon a. 1106 absolutum ex codice autographo quam fidelissime ederem, omnes vero correctiones, [Col. 0459B] mutationes et additiones, quas Ekkehardus postea fecisse dignoscitur, accurate indicarem. Tunc continuationes [Col. 0460A] subjeci, quales in codicibus C., D., E. (et B*) exstant, diversosque textus, ubi potui, integros retinui, leviora quibus inter se differunt aut in margine aut in notis attuli. Ultimo loco Hierosolymitam, jam a Martenio editum, recudere quidem nolui, quippe qui cum Chronico plerumque ad verbum conveniat, praefationem vero finemque cum lectoribus communicanda curavi librique formam ordinemque accurate indicavi [(182) 1Kb] .---Hanc vero Ekkehardi editionem, ad quam jam ante novem annos Hauniae, postea Berolini me accinxi, Hannoverae per plures annos continuatam, praecipuis codicibus partim eo transmissis partim in itineribus exscriptis, nunc in patria feliciter me absolvisse, non possum quin valde gaudeam.

[Col. 0460B] Dabam Kiliae die Paschatis a. 1843.


G. WAITZ.




[Col. 0459]
CHRONICON WIRZIBURGENSE AUCTORE, UT VIDETUR, EKKEHARDO.

[Col. 0459C] Sex diebus rerum creaturam Deus formavit. Primo . . . . . . . . . . . .

(H. S.) [(183) 1Kb] Anno 42 Octaviani Augusti Caesaris, ex quo autem Aegyptus in provinciam redacta est et Cleopatra cum Antonio victa 29 anno, ab Urbe vero condita 752, olimpiadis 190 3, anno dominus noster Jhesus Christus in Betheleem Judae nascitur, transactis ab initio mundi secundum Hebraicam veritatem annis 3542, secundum 70 interpretes 5199.

Anno ejusdem 43 [5 1Kb] .

Anno 44. Augustus Tyberium et Agrippam in filios adoptavit. Herodes infantes occidit.

45. Judas Galileus ad rebellandum Judeos cohortatur.

[Col. 0459D] 46. Asinius Pollio orator moritur.

47. Herodes rex Judeae magno cruciatu moritur; pro quo Archelaus regnavit ann. 9.

48. Fames magna Romae facta est.

50. Tyberius caesar Dalmatas Sarmatasque subegit.

53. Jani portae 12 annos jam ab Augusto clausae aperiuntur.

[Col. 0460C] 55. Eclipsis solis facta est.

56. Archelaus in Viennam Galliae urbem ab Augusto relegatur, et Judea tetrarchis committitur.

(H. R.) [(184) 1Kb] Postquam Octavianus victor ab oriente Romam rediit, tunc primum Augustus consalutatur, eo quod publicam rem auxerit, quam ex eo 44 annos solus obtinuit; antea enim 12 annos cum Antonio et Lepido regnavit. Hujus temporibus die natali Domini trans Tyberim de taberna meritoria fons olei per totum diem e terra fluxit. Hic erga cives clementissimus, in amicos fidus extitit; quorum praecipui erant Mecenas ob taciturnitatem, Agrippa ob modestiam laborisque pacientiam. Diligebat praeterea Virgilium Flaccumque poetas, liberalibus studiis tantum incumbens, ut nullus dies [Col. 0460D] laberetur, quin legeret, scriberet, declamaret; isto glorians dicto: Urbem latericiam repperi, relinquo marmoream; toto corpore pulcher, sed oculi ejus ut clarissimorum syderum acies. A cujus facie dum quidam miles averteret oculos, interrogatus cur hoc faceret, respondit: Quia lumen oculorum tuorum ferre non possum. Obiit anno aetatis suae 75, regni vero 56, in oppido Athellae. Quem mortuum senatus [Col. 0461A] multis modis censuit decorandum, dicens: Utinam aut non nasceretur aut non moreretur!

Tiberius, privignus Augusti, regnavit ann. 23.

(H. S.) Anno ejusdem primo Herodes tetrarcha, magni Herodis filius, regnum Judeorum tenuit ann. 24.

2. Mathematici Urbe pelluntur.

3. Livius [6 1Kb] hystoriographus moritur. Ovidius poeta in exilio moritur.

4. Germanicus a Tyberio missus Germanos vicit. Tredecim urbes terraemotu corruerunt.

5. Germanicus caesar moritur.

6. Fenestella poeta moritur.

7. Tyberius multos reges ad se vocatos nunquam remisit.

[Col. 0461B] 8. Theatrum Pompei incensum est.

9. Thyberius Drusum consortem regni fecit; qui eodem anno veneno periit.

12. Pilatus praeses Judeae a Tyberio mittitur.

15. Dominus noster Jhesus Christus baptizatur, 30 anno secundum carnem incipiens.

16. Johannes baptista decollatur ab Herode tetrarcha.

18. Dominus passus est et resurrexit. Eclypsis solis et terremotus factus est.

19. Jacobus, frater Domini, Jherusalimorum episcopus ab apostolis ordinatus, sedit ann. 30.

20. Pilatus imaginem caesaris in templo statuens, seditiones Judeis excitavit.

[Col. 0461C] 21. Sejanus praefectus Tyberium, ut Judeos deleat, cohortatur.

22. Agrippa, filius Aristoboli, cognomento Herodes, Herodem tetrarcham patruum suum Romae accusans, a Tyberio in vincula mittitur.

23. (H. R.) Tyberius populum Romanum graviter afflixit, et ipse veneno periit. Iste quia Claudius Tyberius Nero dicebatur, a jocularibus Biberius Mero ob vinolentiam nominatur; satis prudens in armis satisque fortunatus ante sumptum imperium, habens scientiam literarum, multo eloquio clarus; sed ingenio pessimo, simulans se ea velle quae nollet; per se ipsum nulla bella gessit; publice rei cum modestia praefuit, adeo ut quibusdam praesidibus provinciarum tributa augere volentibus scriberet, [Col. 0461D] boni pastoris esse tondere pecus non deglobere; sed paulatim mutatur in pejus; nam et filios suos pluresque patricios et consulares interfecit; resolutisque miliciae artibus, Armenia a Parthis, Mesia a Dacis, Pannonia a Sarmatis, Gallia a finitimis gentibus direptae sunt. Hic 23 imperii anno, aetatis 78, ingenti omnium gaudio mortuus est in Campania.

(H. S.---OROS.) Gaius Caligula regnavit ann. 3, menses 6, dies 8. Vir scelestissimus [7 1Kb] . Hic exclamasse fertur: Utinam populus Romanus unam cervicem haberet!

[Col. 0462A] (H. S.) Anno 1. Herodes Agrippa rex Judeae constitutus a Gaio, regnavit ann. 7.

2. Judei apud Alexandriam profliguntur; pro quibus Phylo clarissimus [8 1Kb] scriptor apud Gaium interpellans, nihil profuit.

3. Pilatus se ipsum interfecit, multis a Gaio calamitatibus obpressus.

4. Matheus evangelium scripsit Hebraice. Gaius a protectoribus suis occiditur in palatio anno aetatis 29, regni vero 4. (H. R.---Cf. JOS. De bell. Jud. II, 8.) Hic, Drusi et Tyberii privicnorum Augusti nepos, sceleratissimus erat, sororibus suis stuprum intulerat. Herodes tetrarcha, qui in Johannis baptistae nece auctor extitit et passioni Domini interfuit, et ipse Gai amiciciam petens, cogente Herodiade [Col. 0462B] Romam venit, sed accusatus ab Herode Agrippa, Aristoboli fratris sui filio, tetrarchiam perdidit, et in Hispaniam fugiens, merore periit.

(H. S.) Claudius ann. 13, menses 8, dies 18.

Anno hujus 1.

2. Petrus Romam veniens per 25 annos episcopatum ibidem tenuit.

3. Primus episcopus Anthiochiae Evodius ordinatur. Herodes Agrippa ab angelo percutitur; pro quo filius ejus Agrippa regnavit ann. 26.

4. Fames magna facta est. Claudius Britanniam subegit.

5. Nova insula 30 stadiorum in mari apparuit.

6. Cives Romani a Claudio numerati, inventi [Col. 0462C] sunt 69,144,000 [9 1Kb] .

7. Judeorum in sedicione 30,000 necantur diebus azimorum.

9. Claudius [10 1Kb] Judeos Urbe expulit.

10. Magna fames facta est.

11. Claudius Felicem Judeae procuratorem fecit.

12. Simon magus simoniacae hereseos auctor extitit.

13. Aegyptius quidam pseudopropheta Judeos complures seducens, a Felice opprimitur.

14. Claudius moritur anno aetatis 64, imperii 14. Hic fuit patruus Caligulae, filius Drusi, qui apud Magontiam monumentum habet; cujus Caligula nepos erat. (H. R.---OROS.) Hujus tempore [Col. 0462D] fames maxima Romam corripuit; imperator conviciis correptus, a populo fracminibus panis turpiter in foro infestatus, aufugit; et veneno periit.

(H. S.) Nero ann. 13, menses 7, dies 28. Iste flagitiosissimus fuit in cunctis. Primam in Christianos persecutionem fecit.

1. Hujus anno seditio in Cesarea orta est, plures Judeorum perdidit. Festus Felici successit.

2. Paulus apostolus Romam a Festo praeside mittitur.

3. Hucusque librum Actuum apostolorum Lucas [Col. 0463A] evangelista perduxit, continentem annos a passione Domini 26

4. Statius poeta clarus habetur.

5. Nero Agrippinam matrem suam et sororem matris suae interfecit et Octaviam uxorem suam.

6. Nero infinita luxuria et lascivia ignaviaque bachatur.

7. Jacobus, frater Domini, a Judeis lapidatur. Festo Albinus successit; huic Florus.

8. Marcus evangelista apud Alexandriam passus est

9. Neroniane thermae a Nerone edificantur.

10. Nero, ut similitudinem Trojae ardentis videret, magnam partem Romae incendit.

11. Nero Senecam magistrum suum interfecit.

[Col. 0463B] 12. Vespasianus dux exercitus adversus Judeos a Nerone mittitur.

13. Petrus et Paulus a Nerone interfecti sunt. Pestilentia facta est.

14. Nero se ipsum interfecit. Linus primus a beato Petro papa sedit annos 12. Antiochiae secundus episcopus Ignatius ordinatur.

(H. R.) Nero Romanum imperium deformavit inusitate luxurie sumptuumque, utens frigidis et calidis ungentis et aureis in piscando retibus; saltavit etiam et cantavit in scena; nihil in bello ausus, Britthaniam pene amisit. Hostis tandem a senatu pronuntiatus, cum ad penam quereretur, captus et publice virgis cesus, e saxo praecipitatus [11 1Kb] est; et fugiens quarto ab Urbe miliario in suburbano liberti [Col. 0463C] sui se interfecit anno aetatis 31, imperii 14; atque in eo omnis Augusti familia consumpta est.

Galba regnavit menses 7. Hic ab Ottone jugulatus in foro Romae, sepultus est in hortis suis anno aetatis 73, via Aurelia non longe ab Urbe.

Otto menses 3. Qui cum se a Vitellio vinci videret, semet interfecit apud Betriacum Italiae anno aetatis 38, 95 imperii die. Hi tres simul post Neronem imperium rapuerunt, Galba in Hispania Vitellius in Germania, Otto Romae.

(H. S.---H. R.---OROS.) Vitellius menses 8. Vespasianus in Judea pugnans, imperator ab exercitu constitutus. Vitellius captus a Vespasiani ducibus, cujus fratrem Sabinum in Capitolio incendit, nudus [Col. 0463D] per Urbem publice trahitur, fimum in os ejus passim jactantibus, tandemque jugulatus in Tyberim projicitur, anno aetatis 57, mense imperii 8, die primo.

(H. R.) Vespasianus annos 9, menses 10, dies 12, vir militari virtute praecipuus, obscure tamen natus.

(H. S.) Anno regni hujus 1, Titus Judeos inenarrabili fame cruciatos obsedit.

2. Hierusalem a Tito destruitur anno a passione Domini 40, a prima conditione templi sub Salemone 1089.

5. Josephus hystoriographus clarus habetur.

[Col. 0464A] 7. Colossus erectus est, habens altitudinem pedes 107.

9. Pestilentia Romae facta est, et terrae motus tres civitates Cipri subvertit.

10. Vespasianus profluvio ventris in villa circa Sabinos obiit anno aetatis 69, imperii 9, die 8. (H. R.) Hic a Claudio in Germaniam, dein in Brittanniam missus, tricies et bis cum hoste conflixit, duas validissimas gentes, 20 oppida, insulam Vectam Romano imperio adjecit. Moderatissime rexit imperium, avidus tamen pecuniae, nonnullis [12 1Kb] eam injuste abstulit et praecipue indigentibus dedit.

(H. S.) Titus, Vespasiani filius, annos 2, menses 2, vir omnium genere virtutum mirabilis, ita ut divitiae et amor generis humani diceretur.

[Col. 0464B] Anno regni sui 1, Tytus amphyteatrum Romae construxit, in cujus dedicatione 5000 ferarum occidit.

2. (H. R.) Cletus papa secundus sedit annos 12. Tytus in eadem villa qua et pater obiit anno aetatis 42, imperii mense 8, die 20. Hic tante bonitatis erat, ut cum [13 1Kb] quodam die recordatus esset in cena nulli se illo [14 1Kb] die quicquam praestitisse, diceret: Amici, hodie diem perdidi. Hierosolimis 12 propugnatores 12 sagittis conflixit.

(H. S.) Domitianus, frater Tyti, regnavit ann. 15, menses 5. Hic infectus omnibus sceleribus, secundo prosequitur christianos.

1. Domitianus eunuchos prohibuit fieri.

2. Tytus inter deos decreto senatus refertur.

[Col. 0464C] 3. Tres virgines Vestae ob stuprum damnantur.

4. Arianus, primus Alexandriae post Marcum evangelistam episcopus, post ann. 22 obiit. Pro quo Abilius sedit ann. 13.

6. Domitianus se deum et dominum appellari jussit.

9. Heresis Manandri magi et aliorum multorum exoritur.

10. Romani multa mala a caesare et ab hostibus pertulerunt.

11. Domitianus de Dacis et Germanis triumphat.

12. Clemens papa tercius sedit ann. 9. Cornelia virgo Vestalis ob stuprum viva defossa est.

13. Domitianus multos nobilium occidit.

[Col. 0464D] 14. Johannes apostolus in Pathmos insulam a Domitiano exilio missus, apocalypsin scripsit.

15. Domitianus Flaviam Domitillam cum multis aliis in exilium pro fide Christi relegavit.

16. (H. R.) Domitianus cum multa mala fecisset, crudeliter a suis interficitur anno aetatis 35, imperii 15. Hic nullam sibi nisi auream aut argenteam statuam in Capitolio passus est poni; consobrinos suos interfecit.

(H. S.) Nerva senex ann. 1, menses 4, dies 8. Hic primum edicto suo omnes exules revocavit. Sanctus [15 1Kb] Johannes ab exilio rediens, evangelium scripsit. [Col. 0465A] Nerva morbo confectus obiit anno aetatis 71; regnavit ann. 1, mensibus 4, diebus 8. (H. R.) Hic in privata vita moderatus ac strennuus, nobilitatis mediae, operam dante Petronio praefecto praetorii, item Paternio, interfectore Domitiani, imperator factus, aequissimum se ac civilissimum praebuit. Trajanum in regnum adoptavit.

(H. S.) Trajanus genere Hispanus ann. 19, menses 6, dies 15.

1. Anno regni ejusdem Alexandriae Cerdo tercius episcopus sedit ann. 12.

2. Johannes apostolus apud Ephesum obdormivit, anno a passione Domini 68.

4. Eevarestus papa quartus sedit ann. 8.

5. Trajanus multas gentes Romano subjecit imperio.

[Col. 0465B] 6. Symeon, Cleopae filius, Iherusalem episcopus crucifigitur anno aetatis 120. Pro quo Justus ordinatur. Ignatius Antiochiae episcopus Romae bestiis traditur. Pro quo Orion constituitur.

8. Terraemotus multas urbes subruit, et aurea domus incendio periit. Et Pantheum fulmine crematum est.

9. Plinius Secundus phylosophus clarus pro christianis Trajanum mitigat.

12. Alexander papa quintus sedit ann. 10.

13. Primus quartus Alexandriae episcopus sedit ann. 12.

14. Post Justum Iherusalemae episcopum Zacheus [Col. 0465C] sedit. Post quem Tobias. Post hunc Benjamin. Deinde Johannes. Post quem Mathatias. Cui succedit Philippus.

16. Trajanus Armeniam, Assyriam [16 1Kb] , Mesopotamiam provincias fecit.

18. Judei commoti magnas cedes hominum faciunt; sed in Alexandria victi, ab omnibus ubique trucidantur. Terraemotus totam pene Antiochiam subruit.

19. Trajanus profluvio ventris moritur anno aetatis 64, mense 9, die 4, imperii 19, mense 6, die 15. Solus omnium infra Urbem sepultus est. (H. R.) Ossa ejus collata in urnam auream, in foro quod aedificavit sub columna posita sunt; cujus altitudo 140 pedes habet. Hujus tantum memoriae delatum [Col. 0465D] est, ut usque ad nostram aetatem non aliter in senatu principibus acclametur [17 1Kb] nisi: Felicior Augusto, melior Trajano. Rome se omnibus equalem praebuit, nullum senatorum ledens, ita ut omni ejus aetate unus senator sit damnatus, et hoc per senatum.

(H. S.) Helius Adrianus ann. 21. Hic per Quadratum discipulum apostolorum et Aristidem virum sapientem libris apollogeticis edoctus, mitis efficitur christianis.

Anno 1 regni sui Alexandriam Adrianus publicis restauravit expensis.

[Col. 0466A] 2. Adrianus Judeos iterum profligat.

3. Sixtus papa sextus sedit ann. 10.

4. Terraemotus factus est.

5. Adrianus Atheniensibus legem dedit.

6. Alexandriae Justinus episcopus sedit ann. 11.

7. Hierosolimae episcopus Seneca decimus. Post hunc Justus undecimus. Deinde Levi. Post quem Effres. Postea Jesses. Post hunc Judas episcopi fuerunt.

11. Saturnides et alii duo heresim condiderunt.

12. Thelesphorus papa sedit ann. 11.

13. Antiochiae constituitur Cornelius episcopus.

14. Nicopolis et Cesarea terraemotu corruerunt.

15. Templum Veneris Romae factum est.

[Col. 0466B] 17. Judei Palestinam depopulantur. Alexandriae Eumenes episcopus sedit ann. 13.

18. Judei magnis ubique cedibus enecantur.

19. Hierusalem ab Helio Adriano reparata est, et ex ejus nomine Helia nuncupata.

20. Primus ex gentibus Hierosolimae episcopus Marcus ordinatur, cum jam quindecim ex Judaica gente obissent.

21. Adrianus morbo intercutis aquae moritur major sexagenario.

Antonius cognomento Pius ann. 22, menses 3. Iste clemens efficitur christianis.

Anno regni hujus 1, Yginus papa septimus sedit ann. 4. Valentinus et Cerdo ecclesiam heresi impugnant.

[Col. 0466C] 6. Pius papa sedit ann. 15. Antiochiae episcopus Heros constituitur.

8. Alexandriae Marcus episcopus sedit ann. 10.

19. Alexandriae Caeladion episcopus sedit ann. 14.

21. Anicetus papa decimus sedit ann. 11. Hierosolimae Cassianus episcopus ordinatur, Publius, Maximus, Julianus, Gainus, Symachus, Gaius, Julianus, Capito.

23. Antonius Pius apud Lorium obiit 77 aetatis anno.

Marcus Antonius Verus cum fratre Lucio Commodo Aurelio ann. 19, mense 1. Hi aequo jure administraverunt imperium.

Regni sui anno 1. 2. 3. 4.

[Col. 0466D] Seleucia capta est a Romanis. Caesares de Parthis triumphant.

6. (H. S.) Multi sanctorum sub his principibus coronantur. Hoc tempore lues maxima Romanum exercitum aliasque multas provincias pene delevit.

7. Sother papa undecimus sedit ann. 8. Antiochiae Theophilus vir sapiens ordinatur episcopus.

8. Alexandriae Agrippinus sedit ann. 11.

14. Antoninus imperator multa praelia per se et per duces suos contra Romanorum inimicos exegit.

16. Eleutherus papa duodecimus sedit ann. 13.

[Col. 0467A] 17. Antoninus Commodum filium consortem regni facit.

18. Lutius Brittanniae rex ab Eleuthero papa ut christianus efficiatur impetrat.

19. Antoninus in Pannonia moritur.

Lutius Antoninus Commodus post mortem patris annos 13 regnat.

Anno regni hujus 1.

2. Julianus episcopus Alexandriae sedit ann. 10.

3. Panthenus et Clemens Alexandriae clari habebantur.

4. Hierosolymae Maximus episcopus ordinatur. Post quem Antonius, Valens, Dulcianus, Narcissus, Dius, Germanio, Gordius, Narcissus.

5. Commodianae thermae Romae factae sunt.

[Col. 0467B] 7. Origenis Alexandriae nascitur.

8. Hireneus Lugdunensis episcopus clarus habetur.

9. Capitolium Romae et bibliotheca fulmine cremantur.

10. Colossi capite sublato, Commodus suae imaginis caput imposuit. Victor papa 13 sedit ann. 13.

11. Alexandriae Demetrius undecimus.

12. Serapion Antiochiae episcopus ordinatur.

13. Commodus cunctis incommodus in domo Vestali strangulatur.

Helius Pertinax menses 6. Hunc Julianus occidens, regnavit menses 7.

Severus genere Afer. ann. 17. Hic Julianum civili praelio vicit et se Pertinacem appellavit.

[Col. 0467C] 4. Regni ejus anno Narcissus Hierosolimitanus episcopus et alii multi episcopi insignes habentur.

6. Severus Parthos et Arabas superavit.

8. Severianae thermae Antiochiae factae sunt.

9. Zepherinus papa quartus decimus sedit ann. 18.

10. Severus, quintus persecutor, plurimos sanctorum coronavit; inter quos pater Origenis Leonides martyrizatur.

13. Perpetua et Felicitas apud Carthaginem bestiis deputantur.

15. Severus vallum apud Brittannos 132,000 passuum a mari usque ad mare fecit.

16. Tertullianus Afer clarus habetur.

[Col. 0467D] 17. Severus in Brittannia moritur.

Antoninus Caracalla ann. 7.

1. Antiochiae Asclepiades episcopus constituitur.

2. Alexander episcopus Capadociae a Narcisso Hierosolimitano episcopo constituitur.

4. Antoninus Caracalla propter genus vestis, quam Romae erogaverat, cognominatur.

5. Antoninus Romae thermas sui nominis aedificavit.

6. Antoninus in libidine destitutus, novercam suam Juliam duxit uxorem.

7. Antoninus interficitur anno vitae suae 42.

Ophilius Macrinus ann. 1. Macrinus cum filio Diadumeno [Col. 0468A] occiditur. Antiochiae Philetus episcopus ordinatur.

Marcus Aurelius Antoninus ann. 4.

1. Calistus papa quintus decimus sedit ann. 5.

2. Hypolitus episcopus clarus habetur.

3. In Palestina Nicopolis, quae prius Emaus vocabatur, condita est.

4. Aurelius militari tumultu Romae occiditur.

Aurelius Alexander ann. 13. Hic in matrem suam unice prius fuit.

1. Alexander Xerxen regem Persarum vicit.

3. Urbanus papa 16 sedit ann. 8. Hic multos nobilium ad fidem convertit.

4. Ulpianus jurisconsultus insignis habetur.

5. Neronianae thermae Alexandrinae vocantur.

[Col. 0468B] 6. Geminus presbyter, Hypolitus et Herillus clari habentur.

7. Antiochiae episcopus Zebennus undecimus.

8. Mammea, mater Alexandri, Origenem celeberrimum [18 1Kb] doctorem ad se vocatum curavit audire.

10. Pontianus papa 17 sedit ann. 6.

11. Alexandriae Heraclas, vir sapiens, sedit ann. 14.

13. Alexander tumultu militari occiditur.

Maximinus ann. 3.

1. Iste christianos et maxime rectores aecclesiae sextus post Neronem persequitur.

2. Pontianus papa et successor ejus Antherus post 1 mensem pontificatus martyrio coronantur.

3. Fabianus papa sedit ann. 14. Maximinus Aquileie [Col. 0468C] occiditur.

Gordianus ann. 6.

1. Julius Africanus cronographus clarus habetur.

2. Origenes Theodorum et Athenodorum fratres, postea episcopos nobiles, divina imbuit phylosophia.

6. Gordianus cum victor a Parthis reverteretur, haut longe a Romano solo interficitur.

Phylippus cum filio Philippo ann. 7.

1. Phylippus Phylippum filium suum regni consortem fecit.

2. Alexandriae Dionisius episcopus clarus habetur, sedit ann. 21.

4. Millesimus annus ab Urbe condita festus celebratur.

[Col. 0468D] 6. Origenis presbyter his temporibus tanta scripsit, ut Hieronimus quodam loco 5000 librorum ejus se legisse dicat.

7. (H. S.) Phylippus senior Verone, junior occiditur Romae.

Decius an. 1, menses 3. Iste christianos persequitur. Fabianus papa martyrizatur. Pro quo Cornelius sedit ann. 1. Decius cum filio suo in Tracia a Gothis occiditur. Antonius monachus in Aegypto nascitur.

Gallus Hostilius cum Volusiano filio ann. 2, menses 4.

[Col. 0469A] 1. Origenes anno etatis 70 moritur.

2. Gallus et Volusianus Teramine interfecti sunt.

Valerianus cum filio Galliemo ann. 15. Iste octavus christianos persequitur.

1. Cornelius papa martyr efficitur. Lucius papa 21, sedit ann. 3, et martyr efficitur. Stephanus papa 22 sedit ann. 1.

4. Cyprianus doctor praecipuus Carthaginensis episcopus martyrizatur. Syxtus papa sedit ann. 3.

7. (OROS.) Valerianus, commota persecutione, a Sapore rege Persarum captus et oculis privatus, acclinis humi regem semper ascensurum in equum dorso attollebat. (H. S.) Sicque servitute miserabili consenescit. Gallienus territus pacem christicolis [Col. 0469B] reddidit.

8. Germani Italiam, Alamanni Gallias et Italiam depopulantur.

9. (10.) Gretia, Macedonia, Pontus et Asia depopulantur per Gothos, et alias perplures civitates quassavit irruptio.

12. Maximus Alexandriae episcopus sedit ann. 18.

13. Hierosolymae episcopus Hyrmenes constituitur.

14. Dionisius papa sedit ann. 9. Gallienus Mediolanio occiditur. Claudius an. 1, menses 9.

1. (H. R.) Iste Gothos jam per annos 15 Illiricum Macedoniamque [19 1Kb] devastantes superat; ob quod in curia clyppeus aureus, et in capitolio statua [Col. 0469C] aurea a senatu ei decreta est.

2. (H. S.) Paulus de Samosathe [20 1Kb] Antiochiae episcopus hereticus esse convincitur. Claudius Firmio moritur. Pro quo frater Quintilius 17 dies, interfectus est.

Aurelianus ann. 5, menses 6. Ann. ab Urbe condita 1027.

1. Hic rei publice utilis; primo clemens christianis, postea persecutor fuit.

2. Antiochiae Thimotis episcopus ordinatur. Zenobia regina orientis vincitur.

3. Aurelianum Romae triumphantem Thetricus et Zenobia captivi praecesserunt.

4. Aurelius templum soli aedificat, et nonam persecutionem in christianos excitat.

[Col. 0469D] 5. Aurelius divino fulmine territus, intra Bizantium et Heracliam a militibus occiditur.

Tatius menses 6, alibi ann. 1 (ita Isidor.). Quo apud Pontum occiso, Florianus regnavit dies 88, et apud Tharsum occiditur, Felix papa 25 sedit ann. 5.

Probus ann. 6, menses 4

1. Galliae a barbaris vastatae, a Probo Romano imperio restituuntur.

3. Antiochiae episcopus 18. Quirillus constituitur.

5. Euthicianus papa sedit menses 10. Gaius papa sedit ann. 15.

[Col. 0470A] 6. Alexandriae Theonas episcopus sedit ann. 18. Probus apud Firmium tumultu militum occiditur.

Carus cum filiis Carino et Numeriano ann. 2.

1. Carus victor de Parthis, super Tygridem fulmine ictus interiit. Numerianus occiditur.

2. Carinus apud Margum a Diocletiano interficitur. Huc usque ab incarnatione Domini subputantur secundum Dionisium anni 284.

Diocletianus anno ab Urbe condita 1040, regnavit ann. 20.

1. Ab hoc anno Graeci pascales circulos [21 1Kb] inchoabant.

3. Diocletianus Herculium Maximianum in consortium regni assumit.

4. Diocletianus Constantium, Constantini patrem, [Col. 0470B] cesarem facit; qui regnavit ann. 16.

7. Diocletianus Galerium Maximianum facit cesarem.

11. Diocletianus se ut deum adorari jussit.

13. Gaio papa martirizato, Marcellinus successit.

15. Constantius 60,000 Alamannorum occidit.

17. Alexandrie Petrus episcopus sedit ann. 12.

18. Antiochiae Tyrannus episcopus constituitur.

19. Diocletianus in oriente et Herculius Maximianus in occidente aecclesias subvertunt, libros divinos incendunt, et christianos decima persecutione post Neronem cruciarunt.

20. Diocletianus Nicomedie et Maximianus Mediolanio purpuras et regnum ob senectutis defectum [Col. 0470C] sponte deponunt. Marcello papa martyrizato, Eusebius successit menses 8. Quo item passo, Meltiades sedit ann. 4. Galerius et Constantius augusti, Maximianus, persecutor christianorum, et Severus caesares eliguntur. Constantius augustus, vir mansuetus, in Brittannia obiit. Constantinus, Constantii filius ex Helena concubina, regnavit ann. 30, menses 10. Hic primus imperator, excepto Philippo, christianus efficitur, et ab hoc imperatore christiani coeperunt.

1. Maxentius, Maximiani Herculii filius, augustus appellatur.

2. Maximianus Herculius apud Massiliam turpiter interficitur. Occiso Severo, Lucius caesar efficitur.

[Col. 0470D] 3. Quirinus episcopus passus est. Galerius Maximianus, christianorum persecutor, divina ultione tactus, parcere christianis jussit.

4. Maximinus caesar persecutionem restaurat et ipse moritur. Meltiade papa passo, Silvester papa sedit ann. 21.

5. Petrus Alexandriae episcopus martyrizatur. Pro quo Achyllas.

6. Constantinus Maxentium civili praelio apud pontem Mulvium vicit.

9. Magna fames in persecutores facta est et lues. Diocletianus moritur et inter deos refertur.

[Col. 0471A] 15. Hierusalem episcopus Macharius constituitur. Alexandriae Alexander episcopus ordinatur; a quo Arrius presbyter de aecclesia ejectus, multos errori suo sociat, et ecclesiam heresi inpugnat.

17. Concilium in Nicea congregatur 318 episcoporum sub Silvestro papa, in quo Arrius dammatur.

19. Crux Domini in Hierusalem repperitur ab Helena, sub Machario ejusdem urbis episcopo.

21. Constantinus uxorem suam Bausiam interfecit.

22. Antiochiae post tyrannum Vitalis episcopus ordinatur. Pro quo Phylogimius. Post hunc Paulinus. Cui successit Eustatius. Quo ob fidem catholicam in exilium misso, Arriani episcopi 11 numero [Col. 0471B] aecclesiam illam unus post alium occupaverunt.

24. (H. S.) Constantinus Bizantium urbem reparavit et ex suo nomine Constantinopolim appellavit, et sedem regni Romani eam esse voluit.

25. Alexandriae Athanasius episcopus ordinatur.

26. Rome Marcus papa sedit menses 8. Pro quo Julius ann. 16.

30. Constantia, Constantini soror, uxor Licinii [22 1Kb] , moriens, Arrianum quendam presbyterum fratri commendat.

31. Constantinus dum bellum in Persas pararet, apud Nicomediam obiit, anno vitae 66.

Constantius, Constantini filius, cum Constantino et Constante fratribus ann. 24, menses 5, dies 13.

2. Constantinus bellum fratri suo inferens, juxta [Col. 0471C] Aquileiam occiditur.

3. Terraemotus multas urbes obruit.

5. Franci a Constante perdomiti, in pacem recepti sunt.

7. Maximinus Treverorum episcopus clarus habetur. A quo Athanasius Alexandriae episcopus, a Constante profugus, honorifice est susceptus.

9. Athanasius episcopus ad Constantis literas Alexandriam regreditur.

10. Eclypsis solis facta est et terraemotus.

11. Bellum contra Persas gravi Romanorum damno geritur.

12. Maximus post Macharium Hierosolymitanus episcopus moritur. Post quem Cyrillus, expulso [Col. 0471D] Heraclio, et ceteri Arriani episcopi ecclesiam illam occupant.

13. Constans haut longe ab Hispania interficitur, anno etatis 30.

17. Victorinus rethor et Donatus grammaticus [23 1Kb] insignes Romae habentur.

18. Julianus [24 1Kb] cesar a Constantino efficitur. Antonius monachus obiit 105 aetatis anno.

19. Magnae Alamannorum copiae apud Argentarium deletae sunt. Romae Liberius papa ordinatur. Quo ab Arrianis ejecto, Felix locum ejus occupat annum 1. Sed Liberius heresi subscribens, rediit, [Col. 0472A] et Felix ejicitur. Item Liberius papa et multi catholicorum episcopi ab Arrianis expulsi sunt.

20. Ossa Andreae apostoli et Lucae evangelistae et Thimothei Constantinopolim allata sunt.

21. Paulinus Treverorum episcopus in exilio obiit. Hylarius Pictaviensis episcopus. Athanasius Alexandrinus multa ab Arrianis mala passi sunt.

23. Constantinus contra Julianum arma sumens, Parthico bello dimisso, moritur anno aetatis 46.

Julianus apostata ann. 1, menses 8. Hic ex christiano lectore paganus factus, christianos persequitur.

1. Alexandriae Georio Arriano episcopo a populo incenso, Athanasius ad sedem suam revertitur. [Col. 0472B] Parte catholicorum Paulinus Antiochiae episcopus. Pagani apud Sebasten Palestinae urbem sepulchrum Johannis baptistae invadunt, ossa spargunt, eadem rursus collecta et cremata latius dispergunt. (Cf. RUFINI Hist. eccl. XI, 28.) Sed quidam ex Hierusalem monachi intermixti colligentibus, quae potuerant ad patrem suum Philippum pertulere. Ille supra se haec ducens, ad Athanasium Alexandrinum per Julianum diaconum misit. Quae ille paucis arbitris subcavato sacrarii pariete interclusa, prophetico spiritu posterae generationi conservavit profutura. Cujus praesagium sub Theodosio per Theophylum episcopum completur; qui, destructo Serapis sepulchro, sancti Johannis ibidem consecravit [Col. 0472C] aecclesiam. (H. S.) Julianus ad bellum Parthicum profectus, et christianorum sanguinem diis suis vovens, Dei judicio occiditur, 30 aetatis anno.

Jovianus menses 8, alibi ann. 1. Iste cum omni exercitu ad christianitatem rediit. Synodus heresiaca Antiochiae facta est. (OROS.) Jovianus novo cubiculo recubans, calore prunarum et nitore parietum nuper calce illitorum suffocatus, obiit.

Valentinianus ann. 11. Hic ob fidem Christi tribunatu militum a Juliano privatus fuit.

1. Valentinianus Valenti fratri suo occidentis imperium dedit.

2. Valens ab Eudoxio Arrianorum episcopo seductus et baptizatus, post mortem fratris orthodoxos persequitur. Terraemotus per totum orbem [Col. 0472D] factus est. Romae Damasus papa ordinatur.

3. Vera [25 1Kb] lana pluviae mixta de nubibus fluxit.

4. Hylarius Pictaviensis episcopus obiit.

5. Athanaricus rex Gothorum in sua gente persequitur.

7. Valentinianus Saxones in regione Francorum cede perdomuit.

8. Eusebius Vercellensis episcopus obiit.

9. Alexandriae Petrus episcopus post Athanasium ordinatur.

10. Magnentia, quae et Tecla, Romanorum nobilissima, [Col. 0473A] Hierusalem veniens, magnis virtutibus et humilitate claruit.

11. Valentinianus apoplexi moritur, bellum in Sarmatas parans.

Valens post mortem fratris cum Gratiano et Valentiniano ann. 4.

1. Basilius Caesareae Capadociae episcopus, vir sapientissimus et continentissimus, sed, ut aiunt, superbus (Cf. HIER.), clarus habetur. (H. S.) Theodosius, Theodosii postea imperatoris pater, et multi nobiles a Valente occisi sunt.

2. Gratianus 30 millia Alamannorum delevit. Valens legem dedit, ut monachi militarent; nolentes fustibus interfici jussit.

3. Gothi expulsi ab Unis diffunduntur in Thracia; [Col. 0473B] Gothi fame compulsi rebellant.

4. Valens, a Gothis occiso exercitu, fugiens, in domo quadam vivus crematur.

Huc usque chronica Eusebii Ieronimus perduxit.

Gratianus cum Valentiniano fratre post mortem patrui ann. 6.

1. Romae post Damasum Ursinus papa sedit ann. 14.

2. Ab hoc anno Theophylus paschales circulos inchoat.

3. Sinodus 150 episcoporum Constantinopolim adversus Macedonium congregatur sub Damaso papa.

5. Archadius imperator efficitur, Theodosii filius.

[Col. 0473C] 6. Maximus regnum sibi usurpans, Gratianum Lugduno [26 1Kb] occidit. Valentinianum Italia depulit.

Theodosius, qui Gratiano vivente 6 ann. regebat orientem, post mortem ejus regnavit ann. 11, primo cum Valentiniano, quem ipse Theodosius, vir omnibus virtutibus plenus, Italia expulsum benigne susceperat.

3. Ambrosius Mediolanensis episcopus, Martinus Turonensis et Hieronimus presbyter Behtlehemites clari habebantur.

7. Valentinianus dolo Arbogastis suspendio periit.

10. Hieronimus librum quem de illustribus viris [Col. 0473D] aecclesiae scripsit hucusque perduxit.

11. (H. S.) Theodosius Eugenium tyrannum superavit, et ipse Mediolani in pace obiit. Augustinus, doctor facundissimus, Hyppone regio [27 1Kb] Affricae episcopus ordinatur. Hucusque aecclesiasticam hystoriam Eusebius Rufinus perduxit.

Archadius, Theodosii filius, cum fratre Honorio ann. 13.

1. Joannes heremita obiit.

2. Sanctus Martinus obiit.

3. Ambrosius episcopus migravit ad Dominum.

4. Romae Anastasius papa 37 ordinatur.

[Col. 0474A] 5. Gothi Alarico et Radagaiso regibus Italiam ingrediuntur.

7. Corpora prophetarum Abbacuc et Micheae a Domino revelantur.

8. Romae Innocentius papa sedit an. 13.

13. Archadius orientis imperator Constantinopoli moritur.

Honorius cum Theodosio, fratris sui filio, ann. 15.

1. Wandali Hispanias occupant.

3. Attalus Romae imperator factus, mox regno privatus, Gothis cohesit.

4. Roma irrupta est a Gothis, Alarico rege, anno conditionis ejus 1164; sed quia christianus rex erat, elementer victoria usus est.

7. Corpora sanctorum Stephani protomartyris, [Col. 0474B] Gamalielis, Abibon, Nichodemi Luciano presbytero revelantur.

8. Zosimus papa sedit ann. 3.

10. Eclypsis solis facta est. Hieronimus presbyter Behtlehem obiit anno vitae 91.

12. Romae Bonifacius 60 papa ordinatur.

13. Honorius apud Ravennam Constantium consortem regni fecit decimo imperii sui anno. Constantius imperator Ravenne moritur tercio imperii sui anno. Honorius moritur, frater Placidiae.

Theodosius minor, Archadii filius, ann. 26.

1. Theodosius Valentinianum, Placidie filium, consobrinum suum caesarem fecit et cum matre ad occidentis imperium misit.

[Col. 0474C] 6. Aetius, multis Francis occisis, partem Galliae quam possederant recepit.

8. (BEDA.) Augustinus Hypponensis episcopus et omnium doctor eximius aecclesiarum, ne civitatis suae ruinam videret, tercio obsidionis ejus mense migravit ad Dominum anno etatis 76, episcopatus vero sui 40.

9. (H. S.) Romae Sixtus papa ordinatur.

11. Synodus tercia universalis in Epheso congregatur 200 episcoporum contra Nestorium.

13. Aetius Gundicharium Burgundionum regem vicit; quem Huni postea perimerunt.

14. Valentinianus filiam Theodosii in matrimonium accepit.

15. Julianus pelagianista hereticus a Sixto papa [Col. 0474D] damnatur.

16. Bellum adversus Gothos Hunis auxiliatoribus geritur.

17. Romae Leo papa constituitur.

18. Theodosius bellum contra Gothos inefficaciter movit.

20. Briccius Turonensis episcopus obiit.

21. Eustochius successit.

26. Theodosius imperator orientis obiit.

Martianus cum Valentiniano ann. 7.

1. Aetius cum Romanis auxiliatoribus Attilam superavit.

[Col. 0475A] 2. Attila Aquileiam vi magna cepit.

Eo tempore Ermenricus super omnes Gothos regnavit, astutior omnibus in dolo, largior in dono; qui post mortem Friderici filii sui unici, sua perpetratam voluntate, patrueles suos Embricam et Frithlam patibulo suspendit, Theodericum similiter patruelem suum, instimulante Odoacro patruele suo de Verona pulsum, apud Attilam exulare coegit.

(H. S.) Attila Hunorum rex moritur.

3. Synodus quarta 630 episcoporum in Calcedone congregatur sub Leone papa contra Euthicen.

5. Valentinianus Aetium patricium rei publicae utilem sua manu occidit. Valentinianus ab amicis Aetii in campo Marcio occiditur. Eodem anno Geisericus cunctis opibus Romam exspoliat. Huc usque [Col. 0475B] chronicam suam Prosper perduxit.

7. Martianus orientis imperator moritur.

Leo ann. 17 orienti imperat.

2. Mauronianus imperator occidentis in Affricam procinctum movit.

11. Anthemius imperator occidentis a Leone mittitur.

16. Olibrius imperator 7 mense moritur.

17. Leo senior obiit. Pro quo junior paucis mensibus regnavit.

Zenon ann. 17 orientem rexit.

3. Orestes Nepotem Romanum principem fugavit et filio suo Augustulo imperium dedit. Odoacer rex Torcilingorum et Rugorum cum multis barbarorum auxiliis Italiam veniens, Orestem et Paulum fratres [Col. 0475C] occidit, Augustulum exilio damnavit et Romam obtinuit, anno conditionis ejus 1229.

Ermenricus rex Gothorum a fratribus Hamido et Sarilo et Odoacro, quorum patrem interfecerat, amputatis manibus et pedibus, turpiter, uti dignus erat, occisus est.

(H. S.) Odoacer Romae invito Zenone regnat.

4. Corpus Barnabe apostoli et evangelium Mathei stilo ejus scriptum Domino repperitur revelante.

9. Theodericus, Theotmari filius, rex Ostrogothorum Zenoni augusto familiaris efficitur.

10. Zenon Theodericum consulem et magistrum militum fecit.

11. Honoricus rex Wandalorum, plus quam 334 [Col. 0475D] episcopis exulatis, catholicos Arriana impietate persequitur.

17. Odoacer nocte egressus, quarto praelio vincitur a Theoderico. Vandali pacem fecerunt; et Zenon obiit.

Anastasius 27 ann. alibi 28.

4. Theodericus Odoacrum sibi insidias molientem interemit, et ipse occidentis regnum 20 ann. tenuit.

7. Trasemundus rex Vandalorum catholicas aecclesias clausit, et 220 episcopos exilio Sardiniam misit; quos Symmachus papa sanctissimus ibi aluit.

12. Boetius consul Romae plurima ingenii sui monimenta praeclara scripsit.

[Col. 0476A] 14. Theodericus Romam venit, et multa in ea miranda edificia construxit.

15. Theodericus aquam Ravennam perduxit.

17 Theodericus, victis Francis, Gallias acquisivit.

20. Fulgentius clarus habetur. Sub hoc Anastasio diversis ubique bellis res publica fatigatur.

23. Vitalianus adversus Anastasium cum Scythis servus rebellat.

25. Theodericus filiam suam Amalsuindam Eutharico dedit.

28. Vitalianus sepe milites Anastasii vincens, ipsum irridens sprevit. Anastasius heresi favens Euticetis et catholicos persequens, divino fulmine periit, major octogenario.

(BEDA De temp.) Justinus major ann. 8. Acephalorum [Col. 0476B] heresis abdicatur.

1. (H. S.) Justinus plurimos regno suo inhiantes occidit, et cum Vitaliano fedus percussit; quem tamen postea occidit.

2. Joannes papa Constantinopolim veniens, ad portam quae dicitur Aurea ceco lumen reddidit.

3. Theodericus Johannem papam Ravenne reversum carceris afflictione peremit, et Symmachum patricium occidit.

5. Theodericus subitanea morte Ravenne periit. Pro quo Athalricus, nepos ejus, regnavit ann. 8.

6. Heldericus rex Vandalorum episcopos ab exilio reverti jubet.

7. Sanctus Benedictus abbas virtutum gloria claruit.

[Col. 0476C] 8. Justinus Justinianum regni consortem et successorem faciens, obiit.

Justinianus, Justini ex sorore nepos, ann. 38.

2. (BEDA.) Justinianus Parthos bella moventes [28 1Kb] misso exercitu superat. Carthago anno excessionis suae 960 recipitur, victis pulsisque Vandalis, et rege eorum Gelismiro capto Constantinopolim misso.

4. (H. S.) Parthi Romanum exercitum sabbato vincunt paschae.

5. Amalsuilda jubente Theodohaldo occisa est, quem consortem regni fecit.

8. Dionisius abbas Romanus ab hoc anno paschalem magnum circulum inchoat, incipiens ab anno incarnationis Domini 532, qui est annus Diocletiani [Col. 0476D] 249.

18. Corpus Antonii monachi repertum Alexandriae sepelitur.

20. (PAUL. D., I, 25.) Arator subdiaconus librum suum publice coram Vigilio papa legit. His temporibus Cassiodorus apud urbem Romam claruit; hic primitus consul, deinde senator, ad postremum vero monachus extitit. Tunc quoque apud Constantinopolim Priscianus Cesariensis Juliano consuli librum suum de grammatica arte obtulit.

21. (H. S.) Quinta synodus universalis in Constantinopoli [Col. 0477A] congregatur [29 1Kb] contra Theodorum et omnes hereticos sub Vigilio papa.

23. Totila Gothorum rex in Italia tirannidem exercet.

25. Victor Capuanus de hujus anni pascha scribens, Victorii arguit errores.

28. Hucusque Jordanis episcopus chronicam suam de gestis Romanorum perduxit.

38. Justinianus imperator obiit.

Justinus minor an. 11. Armeni fidem suscipiunt.

3. (BEDA De temp.---H. S.---BEDA.) Narses patricius Totilam regem Gothorum occidit Gothosque Italia expulit. Narses idem per invidiam Romanorum accusatus apud Justinum et conjugem ejus Sophyam, quod servitio Italiam premeret, secessit Neapolim [Col. 0477B] Campaniae et Longobardos in Italiam venire fecit.

7. (H. S.) Sanctus Vedastus obiit.

10. Johannes papa aecclesiam Phylippi et Jacobi cepit, quam praedecessor ejus Pelagius perfecit et dedicavit.

11. Justinus imperator moritur.

Tyberius Constantinus ann. 7.

7. Gregorius tunc apocrisiarius in Constantinopoli moralia Job scripsit et Euthicium ejusdem urbis episcopum, praesente Tyberio, in fide resurrectionis errasse devicit. (BEDA.) Docebat enim Euthicius corpus nostrum in illa resurrectionis gloria inpalpabile ventis aerique subtilius esse futurum, contra quod Dominus dicit: Palpate et videte quia spiritus carnem et ossa non habet et cet. (H. S.) Tyberius [Col. 0477C] imperator obiit.

Mauricius ann. 21.

4. (BEDA.) Levigildus rex Gothorum Arrianus Hirminigaldum filium ob fidem catolicam, quam a Leandro Hyspolitano episcopo percepit, securi occidi jussit.

9. Richardus rex, Hirminigaldi frater, per eundem episcopum cum tota gente Gothorum ad fidem Christi convertitur.

12. (H. S.) Sanctus Gregorius ad pontificatum Romanae aecclesiae eligitur.

16. Gregorius papa synodum 24 episcoporum ad corpus beati Petri congregat indictione 13.

21. Gregorius, missis doctoribus Augustino, Mellito, Johanne aliisque pluribus, Anglos ad Christum convertit. Tunica Domini, super quam milites sortem [Col. 0477D] miserunt, in Zaphat procul ab Hierusalem in arca marmorea reperitur; quam Gregorius Antiochenus, Thomas Hierosolimitanus, Johannes Constantinopolitanus cum aliis multis episcopis triduano jejunio ordine pedestri in ipsa arca Hierosolymam perducentes, in aecclesia, ubi crux Domini adoratur, posuerunt. (H. S.) Mauricius penas scelerum suorum, ut ipse oravit, exsolvens, a Foca turpiter occiditur.

Focas ann. 7.

3. Gregorius papa migravit ad Dominum indict 8.

6. Romanam aecclesiam omnium aecclesiarum caput [Col. 0478A] esse Focas constituit; nam et Constantinopolitana primam se scripsit. Focas pantheon, id est domum omnium idolorum, aecclesiae dedit, rogante Bonifacio.

7. Focas moritur. His temporibus Perse multas provincias Romanis auferunt, Hierosolimis quoque crucem Domini abstulerunt.

Heraclius ann. [30 1Kb] 26, alibi 27.

4. (BEDA.---H. S.) Anastasius Persa monachus magicas artes puer a patre didicit. Post a captivis christianis fidem [31 1Kb] accipiens, relicta Perside, Hierosolimis in monasterio abbatis Anastasii 7 ann. vixit. Sed cum Caesaream gratia orationis venisset, captus et verberatus a Persis, remittitur ad regem eorum Cosdroe; a quo tercio verberatus, manu tandem [Col. 0478B] una per tres horas suspensus, sicque decollatus, nobile martyrium cum aliis 70 peregit.

6. Eduinus rex Anglorum efficitur.

16. Heraclius Cosdroe regem Persarum, qui se ut deum coli jussit, superavit, et lignum dominicae crucis Hierosolimam reduxit.

19. Eduinus rex Anglorum in Brittannia a Paulino episcopo ad fidem convertitur, 15. indit.

26. (Cf. FRED. c. 65.) Heraclius, astrologus effectus, vidit imperium suum a circumcisis gentibus esse vastandum, mittensque ad Dagobertum regem Francorum, omnes regni ejus Judeos baptizari petiit et impetravit; ipseque per omnes sui imperii provincias idem fieri decrevit. Agareni, qui et Sarraceni, gens circumcisa, provincias Heraclii vastant. [Col. 0478C] Contra quos dum Heraclius dimicat, 150 milia militum ejus Sarraceni interficiunt, et spolia eorum Heraclio remittunt. Quae ille recipere nolens, dum vindictam ab eis maluit [32 1Kb] , portas Caspias, quas Alexander Magnus Macedo super mare Caspium fecit et propter inundationem sevissimarum gentium servari jussit, aperuit, indeque 150 milia auro armata cum universis universarum provinciarum ejus militibus contra Sarracenos praeliandum misit. Cumque in crastinum essent praeliaturi, ipsa nocte 52 milia de exercitu Heraclii in castris percutit angelus Dei. Regredientes reliqui cum jam Hierosolimam propinquassent, videns Heraclius inimicorum violentiae se nequaquam resistere posse, merore arreptus, [Col. 0478D] Euthiciana heresi [33 1Kb] cultum Dei maculavit; habensque uxorem sororis suae filiam, vexatus febribus, vitam crudeliter finivit.

Annus Domini 639. Heraclonas cum matre Martina ann. 2.

2. (H. S.) Cyrus Alexandrinus et alii multi heresim instaurant. Heraclonas occiditur. Anni ab initio mundi 4600.

Constantinus, Heraclii filius, menses 4 [34 1Kb] .

Constans [35 1Kb] , Constantini filius, ann. 28.

1. 2. 3. 4. 5. 6. 7. Hic deceptus a Paulo heretico persequitur christianos.

[Col. 0479A] 12. Martinus papa synodum 105 episcoporum congregans, Cyrum, Sergium, Pyrrum et Paulum condemnat, indict. 11.

16. Martinus papa a Constantino Cersonam exilio missus, migravit ad Dominum.

24. Constans [35* 1Kb] Romam venit, et beato Petro pallium auro textile obtulit, toto exercitu cum cereis intrante.

27. Eclypsis solis facta est hora 10, 5 Non. Mai, indict. 11 [36 1Kb] .

28. Constans [35* 1Kb] post multas depraedationes provinciarum occisus in balneo periit, indict. 12.

Constantinus, filius Constantis [36* 1Kb] , ann. 17.

2. Vitaliano papa Adeodatus 78 [37 1Kb] successit. Cui Domnus 79 [37 1Kb] papa.

[Col. 0479B] 5. Sarraceni Siciliam depraedantes, cum magna praeda Alexandriam redeunt.

16. (BEDA.) Sexta synodus universalis Constantinopoli congregatur sub Agathone 80 [37 1Kb] papa, qui Dono successit, coram piissimo principe Constantino et legatis apostolicae sedis et episcopis 150 residentibus. (P. D. VI, 4.) Ea vero hora tantae aranearum telae in medio populi ceciderunt, quot sordes heresium expulsas omnes mirarentur.

17. (H. S.---P. D. VI, 23.) Constantinus imperator obiit. Agathoni papa successit Leo junior 81 [37 1Kb] . Apud Gallias in Francorum regnum Ansgisus [38 1Kb] , filius Arnolfi, qui de nomine Anchysae Trojani creditur appellatus, sub nomine majoris domus gerebat principatum. Leoni papa successit Benedictus 82 [Col. 0479C] [37 1Kb] ; cui Johannes 83 [37 1Kb] ; cui Conon 84 [37 1Kb] menses 11, (Cf. H. S.) a quo sanctus Kylianus pontificalem potestatem accepit; cui Sergius papa successit.

Annus Domini 686. Justinianus minor, filius Constantini, ann. 10.

2. Sanctus Kylianus cum sociis suis passus est anno videlicet Domini 688 [39 1Kb] .

4. (H. S.) Hic heresi pollutus catholicos persequitur, et cum Sarracenis pacem fecit.

9. Willibrordus qui et Clemens, a Sergio papa episcopus ordinatus, Fresonum gentem ad Christum convertit.

10. Justinianus ob culpam perfidie regno privatus, exul in Pontum secessit.

Annus Domini 696. Leo ann. 3.

[Col. 0479D] 1. (BEDA.) Sergius papa capsam cum portione dominicae crucis invenit; quae omnibus annis in basilica Salvatoris quae dicitur Constantiniana die exaltationis ejus ab omni populo osculatur atque adoratur. Sanctus Gudpertus obiit, episcopus ex anachorita.

[Col. 0480A] 3. Leo regnum dimisit.

(H. S.) Annus Domini 699. Tyberius ann. 7.

4. Synodus Aquileie [40 1Kb] congregatur sub Sergio papa. Ind. 1, ol. 370.

6. Beda venerabilis presbyter Anglorum chronicam minoris libri usque huc perduxit.

7. Johannes papa Sergio successit. Cui item alius Johannes successit. Justinianus Leonem et Tyberium cum aliis qui eum expulerant occidit; quem videlicet Justinianum Leo in expulsionem illius naribus detruncarat. (P. D. VI, 32.) Qui post iterum assumpto imperio, quotiens defluentem guttam reumatis manu detersit, totiens pene aliquem de suis contrariis jugulare praecepit.

(H. S.) Annus Domini 706. Justinianus secundo [Col. 0480B] cum filio Tyberio ann. 6.

5. Justinianus de peccatis suis penitentiam agens, Constantinum papam summo honore habuit, ita ut die dominica missas ejus audiens communionem de manu sua acciperet.

6. (BEDA.) Justinianus prohibente papa cum mitteret in pontem Mulvium [41 1Kb] , comprehendere Phylippicum [42 1Kb] , quem ibi relegaverat, conversus exercitus ad Philippicum [43 1Kb] , fecit eum ibidem imperatorem; veniensque cum eo Constantinopolim, victo atque occiso Justiniano, regnum suscepit Philippicus [44 1Kb] . (H. S.) Hildibertus rex justus obiit; regnavitque Dagobertus, filius ejus, pro eo. Johanni papa Sisinnius successit. Cui Constantinus.

Annus Domini 712. Phylippicus ann. 1, menses [Col. 0480C] 6. Phylippicus catholicis infestus fuit. Anastasius Phylippicum oculis privavit regnoque expulit. Heribertus rex Langobardorum obiit.

Annus Domini 713. Anastasius ann. 3.

2. Pippinus senior major domus obiit. Pro quo Karolus ann. 26. Dagobertus rex obiit.

3. Ecpertus vir sanctus de gente Anglorum Schottos legitime pascha celebrare docuit. Constantino papae successit Gregorius secundus.

(BEDA.) Annus Domini 716. Theodosius ann. 1. Hic Anastasium praelio vicit, datoque sibi sacramento, clericum fieri ac presbyterum fecit ordinari. (H. S. et BEDA.) Tyberis fluvius alveum suum egressus multa Romae subvertit aedificia, ita ut in Via Lata ad unam et semis staturam excresceret.

[Col. 0480D] Annus Domini 717. Leo ann. 8.

1. Karolus Saxoniam magna plaga vastavit [(185) 1Kb] .

4. (H. S.) Sarraceni triennio Constantinopolim obsidentes et multas provincias devastantes, fame, peste, ferro naufragioque pelluntur.

6. (BEDA.) Luidbrandus [45 1Kb] rex Langobardorum, [Col. 0481A] Sarracenis depopulata Sardinia etiam illa loca fedantibus, ubi ossa sancti Augustini episcopi propter devastationem barbarorum olim translata et condita fuerant, misit et dato precio accepit et transtulit ea in Ticinum.

8. (H. S.) Sanctus Pirminius in Auguiam insulam, eamque [(185*) 1Kb] a serpentibus liberavit. Huc usque Beda venerabilis presbyter chronicam suam in majori de temporibus libro perduxit continentem ab initio mundi secundum Hebraicam veritatem ann. 4680.

Annus Domini 725. Constantinus.

Huc usque regnum Romanorum. Exhinc Francorum.

Annus Domini 726. Karolus, Pippini filius, cum [Col. 0481B] jam principatum majorum domus 12 ann. teneret [46 1Kb] , post haec eumdem principatum tenet 15 annis, regibus tamen in Francia, sed parva dignitate, regnantibus.

15. Pirminius ex Augia pulsus, in Alsatiam venit.

16. Beda venerabilis Anglorum presbyter obiit, indict. 14.

17. Karolus contra Sarracenos pugnat die sabbati.

18. Karolus major domus Fresiam vastat.

19. Wasconiam invasit.

22. (Fred. Cont.) Gregorius III papa claves sepulchri sancti Petri et vincula ejusdem cum magnis muneribus [Col. 0481C] ad Karolum misit, eo pacto ut a partibus imperatoris Constantini, qui Leoni successit, recederet. Karolus legatos et legationem cum honore recepit, munera contulit, atque cum suis nuntiis Romam remisit.

23. (H. S.) Karolus contra Sarracenos in Gothia pugnat. Karolus Saxoniam intrat.

27. Karolus major domus moritur, indict. 8. Gregorio tercio successit Zacharias papa.

(Fred. Cont.) Annus Domini 741. Pippinus, filius Karoli, cum fratre Karlomanno major domus ann. 11. Karlomannus Austriam, Alamanniam atque Thoringiam sortitur; Pippinus Burgundiam, Neaustriam atque Provinciam.

[Col. 0481D] 1. (H. S.) Karlomannus Wasconiam et Alamanniam petit.

3. Initium Fuldensis monasterii.

5. Karlomannus Alamanniam vastat. Karlomannus pacem cum Saxonibus facit, Alamanniam ingreditur.

9. (EINH. Ann.) Karlomannus divino amore succensus, Romam pergens, sese Zachariae papae obtulit, et ab eo clericus factus, monasterium sancti Silvestri in monte Soracte construens, se monachum [Col. 0482A] fecit; et post aliquantum temporis ad monasterium sancti Benedicti profectus est.

10. Sanctus Burchardus accepit pontificatum anno Domini 751; sedit 40 ann. (Cf. G. pontt.) Iisdem temporibus Radgisus Langobardorum rex similiter fecit.

11. Translatio sancti Kyliani. Beatissimus papa Zacharias in venerabili patriarchio beati Georgii martyris caput in capsa reconditum repperit in pethacio literis Grecis exarato, et in Romanam urbem transtulit. (G. pontt.) Hic libros dialogorum quatuor, quos beatus Gregorius fecit, de Latino in Grecum transtulit eloquium. Ad quem Burchardus Wirciburgensis episcopus et Folradus abbas missi sunt Romam, ut consulerent Romanum pontificem de causa [Col. 0482B] regum, qui illo tempore fuerunt in Francia, nomen tantum regis, sed nullam regiam potestatem habentes. (EINH. Ann.) Per quos praedictus pontifex Zacharias mandavit, melius esse illum vocari regem apud quem summa potestatis consisteret; dataque auctoritate sua, Pippinum regem constitui jussit.

(H. S.---EINHARDI Ann.) Annus Domini 753. Pippinus per auctoritatem Stephani papae, qui Zachariae successit, rex Francorum est appellatus, et unctus manu Bonifacii archiepiscopi Magontiocensis, moreque Francorum in solium elevatus regni in civitate Suessona, regnavit ann. 15 [47 1Kb] .

1. Hildericus vero, qui falso regis nomine fungebatur, tonso capite in monasterium missus est.

2. (H. S.) Sanctus Bonifacius archyepiscopus [Col. 0482C] martyrizatur.

3. Pyppinus Langobardiam hostiliter petit.

4. Haistulfus rex Langobardorum moritur.

6. Pyppinus Saxoniam bello petit, Wasconiam invadit.

10. Sanctus Othmarus in insulam Reni Stein relegatus obiit. Eclypsis solis facta est 18 Kalend. Septembris hora quasi 6.

11. Inventio capitis Johannis baptistae. Pyppinus aliquot comitatus filiis dedit.

12. Hiemps valida facta est hoc anno.

13. Eclypsis solis 2 Non. Jun. hora quasi 6.

15. Corpus sancti Nazarii ad Laurissam allatum est [48 1Kb] . Pyppinus rex moritur, indict. 6.

[Col. 0482D] Annus Domini 769 [49 1Kb] . Karolus Magnus, Pyppini filius, cum fratre Karlomanno ann. 3, postea solus 42.

4. (H. S.) Corpus sancti Othmari 10 ann. in insula, quo mortuus est, incorruptum repetitur et in basilica sancti Galli sepelitur. Karlomannus rex moritur, frater Karoli.

5. Karlus Saxoniam petiit.

6. Italiam.

7. Corpora sanctorum Gordiani et Epimachi de Roma in Alamanniam translata sunt. Karolus Longobardos [Col. 0483A] cum Italia subjecit, et cum triumpho Romam venit.

8. Karolus Saxoniam petiit.

9. In Italia Routgisum occidit.

10. Iterum [50 1Kb] in Saxoniam pergit.

11. Hispaniam cepit.

12. Iterum Saxoniam sepius rebellantem invadit. Fames et mortalitas Franciam vastat.

13. Karolus tandem Saxonicum bellum, ut [51 1Kb] putabatur, subjectis Saxonibus, consummat.

14. Karolus iterum Romam venit, et filius ejus Pyppinus baptizatur ab Adriano papa.

15. In Saxonia conventum habuit.

17. Hiltigart regina, uxor Karoli, obiit 2 Kal. Maii, et Berhta obiit.

[Col. 0483B] 18. Karolus Saxones rebelles plaga magna occidit et christianos fecit.

19. Eclypsis solis facta est 15 Kal. Oct. hora quasi 2. Karolus iterum Romam pergit, et cruces in vestibus apparuerunt.

20. Karlus per Alamanniam ad fines Bajoariae rebellantis cum exercitu venit.

21. Tassilo dux Bajoariae, jubente Karolo, in Franciam venit, et Bajoaria Karolo subjicitur.

22. Karolus Sclavos qui Wilci dicuntur bello petit.

23. 4. Non. Febr. sanctus Burchardus obiit anno Domini 791. Hunc annum sine bello Karolus Wormacie sedit.

24. Karlus Pannoniam, regnum Hunorum, vastat.

[Col. 0483C] 25. 6 Kal. Octob. Megingaudus episcopus obiit anno Domini 794; sedit ann. 3, menses 10, dies 25.

26. Saxones fidem Christi relinquentes, iterum rebellant.

27. Fastrada regina obiit. Karolus synodum magnam congregat.

28. Karolus Saxones petit, et terciam partem virorum obsides accepit.

30. Huni munera offerentes, Karlo subjiciuntur.

31. Geroldus, piissimus signifer Karoli, in pugna occiditur.

32. 6 Kal. Oct. Bernwelfus episcopus obiit; sedit [Col. 0483D] ann. 6. Romani papam in letania majore excecant, et linguam ejus amputant.

33. Luitgarda regina obiit 2 Non. Jun.

34. Karolus imperiali benedictione sublimatus, augustus et caesar Romano more appellatur.

35. 3 Kal. Mar. Ludericus episcopus obiit; sedit ann. 3, menses 5. Greci pacem cum Karlo firmant.

36. Terremotus est et mortalitas subsecuta.

39. Karolus Saxonum rebellantium multitudinem in Franciam transfert.

40. Eclypsis solis facta est 3 Idus Feb. hora quasi 6.

[Col. 0484A] 41. Gotefridus Nordmannorum rex superbe Karlo minatur.

42. Karlus synodum magnam [52 1Kb] congregat.

43. Eclypsis solis facta est 7 Idus Jun. hora quasi secunda. Item eodem anno eclipsis 2 Kal. Dec. hora quasi 3. Pippinus rex, filius Karli, obiit.

44. Karolus thesauros in episcopia et aecclesias dividit. Karolus, filius Karoli, obiit.

45. Bernhardus rex a Karolo efficitur [53 1Kb] . Karolus febre et pleuresi pulsatus obiit, indict. 7 5 Kal. Feb. anno aetatis 71.

Annus Domini 815. Ludewicus, Karoli Magnifilius, ann. 26 [54 1Kb] .

3. Leo papa obiit. Ludewicus a Stephano papa imperator [Col. 0484B] factus est.

4. Pascualis papa efficitur.

5. Bernhardus rex Ludewico rebellat.

6. Bernhardus rex interiit. Luitwidus rebellat.

7. Exercitus contra Luitwidum congregatur.

8. Iterum exercitus contra eundem congregatur.

10. Nix magna a Kal. Oct. usque 2 Idus Apr. permansit.

14. Wetthi Augiensis monachus in spiritu raptus admirabilem vidit visionem.

16. Pascualis papa obiit.

17. Corpora sanctorum Valentis et Senesii in Augiam insulam deferuntur.

18. 2 Idus Nov. Wolfgerus episcopus obiit; sedit ann. 22, menses 6, dies 11.

[Col. 0484C] 19. Ludewicus magnum conventum in Noviomago [55 1Kb] habuit.

24. Hatto Basiliensis episcopus obiit.

26. Poutho diaconus palatii in judaismum lapsus est [56 1Kb] . Eclypsis solis facta est 3 Non. Mai hora ante nonam. Et Ludewicus imperator obiit 12 Kal. Jul.

Annus Domini 841. Ludewicus, Ludewici filius, cum fratribus Lothario, Karolo et Pippino ann. 36.

1. 7 Id. Mar. Humbertus episcopus obiit; sedit an. 10, menses 3, dies 8. Bellum inter fratres de partitione regni excanduit.

8. Ludewicus Germaniam. Lotharius cum imperatoris nomine Italiam, Karolus Gallias, regnum [Col. 0484D] dividentes, accipiunt. Judith imperatrix, uxor Ludewici prioris, obiit.

14. 12 Kal. Oct. Gozbaldus episcopus obiit; sedit ann. 13, m. 10, d. 8.

15. Aecclesia sancti Kyliani in Wirciburg fulminibus exusta est; et Lotharius rex tonsuram et monachicum habitum suscepit moriturus. (H. S.) Corpus sancti Martini de tumulo levatur.

17. Leo papa, Trougo, Rabanus, Benedictus papa et Hiltegart regina obierunt.

20. Lotharius imperator obiit. Pro quo Ludewicus, [Col. 0485A] filius ejus, imperavit cum fratre Lothario rege.

22. Meginradus heremita martirizatur.

24. Huni christianitatis nomen aggressi sunt.

27. Nycolao pape Adrianus suscessit.

28. Terremotus facta est, et cometa visa est.

29. Lotharius rex, frater Ludewici imperatoris, obiit, et Karolus Galliarum rex regnum invasit.

30. Ludewicus imperator de solario cecidit.

31. Ludewicus et Karolus cum patre pacificantur.

32. Adrianus papa obiit. Wormatium fulminis ictu crematur.

35. Ludewicus imperator obiit, et Karolus rex Galliarum Romam pervenit.

[Col. 0485B] 36. Ludewicus rex Germaniae obiit 5 Kal. Sept. Bellum in Ribuaria inter Ludewicum et Karolum committitur.

Annus Domini 877. Karolus, junior filius Ludewici, cum fratribus Karlmanno et Ludewico ann. 11.

2. Karolus rex Galliarum obiit.

3. Ludewicus Balbus, filius Karoli, obiit.

4. Ludewicus vivente fratre suo Karlmanno Bajoariam ingreditur. Karlmannus obiit.

5. Karolus junior cum uxore sua Rihcgartha imperiali benedictione sublimatur.

6. Ludewicus rex Francorum, frater Karoli imperatoris, obiit.

11. Karolus imperator vivus dimisit regnum.

Annus Domini 888. Arnolfus, filius Karlmanni, [Col. 0485C] ann. 12.

1. Karolus junior imperator obiit. Luitperto archiepiscopo Sunderolt successit. 3 Idus Jul. Arn. Wirciburgensis episcopus in Saxonia occisus est inter missarum sollemnia; sedit ann. 36, m. 7, d. 12.

3. Arnolfus rex exercitum Nordmannorum prorsus delevit.

4. Ratispona incendio flagrat.

6. Sunderolf a Nordmannis occiditur. Pro quo Hatto.

8. Arnolfus Italiam Burgundiamque suo regno subjecit.

[Col. 0486A] 9. Arnolfus rex Romam veniens, imperator efficitur.

11. Magna fames homines se invicem comedere persuasit.

12. Arnolfus imperator obiit. Gentes Pannonicae, quas Ungarios dicimus, Italiam depopulantur.

Annus Domini 900. Ludewicus, Arnolfi filius, admodum puer ann. 12.

1. Ungarii Bajoariam ingrediuntur, et plus mille ex eis occiduntur.

2. Ungarii Carenthaniam invadunt, et in sabbato commissa pugna, occiduntur.

6. Ungarii amarius occiduntur. Berenger, Reginolt et Gerhart germani fratres occiduntur.

7. Pugna inter Adalbertum, fratrem eorum, et [Col. 0486B] Cuonradum, fratrem Ludewici imperatoris, committitur; in qua Conradus occiditur.

8. 3 Non. Aug. Ruodolfus episcopus Wirciburgensis obiit; sedit. ann. 17, m. 12, d. 2. Adalbertus perfidia Hattonis archiepiscopi et cujusdam Luitpaldi deceptus, Ludewico jubente, decollatur. Bajoarii ab Ungariis interficiuntur.

9. Ungarii Saxoniam et Turingiam vastant. Luitpaldus occiditur.

10. Ungarii Alamanniam petunt.

11. Bellum Francorum cum Ungariis.

12. Ludewicus rex moritur. Burchardus dux occiditur.

Annus Domini 912. Counradus, filius Counradi illius quem Adalbertus Babenbergensis interfecit, in [Col. 0486C] regnum elevatus regnavit ann. 7.

1. Ungarii ab Alamannis et Bajoariis juxta fluvium Ine occiduntur.

2. Cometae videntur. Roudolfus rex obiit. Ungarii Alamanniam depopulantur. Hatto archiepiscopus moritur. Cui Heriger successit.

5. Salomon episcopus captus est. Ungarii totam Alamanniam igne et gladio vastant.

6. Erchenger dux et Berhtolfus germani fratres decollantur 12 Kal. Febr. Basilea ab Ungariis destruitur.

7. Ungarii per Alamanniam, Alsatiam, regnum Lotharii invadunt. Burchardus dux constituitur. Counradus rex obiit.
[Col. 0485] [Figure: [Table] 6Kb] [1Kb]

Liutolfus dux Saxoniae.

Brun dux a Danis occisus. Ottho dux.

Heinricus rex.

Heinricus dux Bajoariae. Heinricus dux Bajoariae. Heinricus Babenbergensis dux Bajoariae postea imperator. Cujus uxor Cunigunt absque filiis obiit.

Ottho imperator. Ottho imperator. Ottho imperator absque filiis.

Baba.

Adalbertus quem Ludewicus decollavit.

[Col. 0485D] Annus Domini 919. (H. S.) Heinricus comes rex effectus regnavit ann. 17.

1. Salomon episcopus obiit.

4. Karolus rex Galliae in Franciam venit

[Col. 0486D] 7. (H. S.) Sanguis Domini in Augiam insulam venit.

8. Ungarii totam Franciam, Galliam, Alsatiam atque Alamanniam gladio et igne devastant. Burchardus [Col. 0487A] dux occiditur. Herimanno Alamannia committitur.

11. Heriger archiepiscopus obiit. Pro quo Hiltibertus.

12. Heinricus rex Poemiam petit.

13. 17 Kal. Dec. Thieto Wirciburgensis episcopus obiit; sedit ann. 24, m. 2, d. 14. Heinricus regem Abodritarum et Nordmannorum christianum fecit.

15. Heinricus Ungarios in Suirbia interfecit.

16. Notingus Constantiensis episcopus obiit. Pro quo Counradus.

17. [57 1Kb] Heinricus rex obiit.

Annus Domini 937. Otto Magnus, Heinrici filius, ann. 38.

1. Ungarii Franciam, Alamanniam, Galliam usque [Col. 0487B] Oceanum et Burgundiam devastantes, per Italiam redierunt. Monasteria sancti Galli et sancti Bonifacii cremantur. Arnolfus Noricorum dux et Roudolfus rex obierunt.

2. Heinricus, frater Ottonis, ab Eberhardo comprehensus est.

3. Gisilbertus et Adalbertus occisi sunt, et episcopi in fugam sunt lapsi.

4. 8 Kal. Apr. junior Burchardus Wirciburgensis episcopus obiit; sedit ann. 9, m. 3, d. 23. Hiemps valida et mortalitas animalium facta.

5. Ottho Gallias petit.

6. Ottho rex et Ludewicus pacificantur.

8. Ungarii cum Bajoariis pugnant et vincuntur [58 1Kb] .

[Col. 0487C] 10. Ottho rex Galliam ingreditur.

11. Berhtolfus Bajoariorum dux moritur. Cui Heinricus, frater Otthonis, successit.

13. Herimannus dux Alamannorum obiit. Pro quo Luidolfus, filius Otthonis regis.

14. Ottho rex Italiam petit eamque sibi subjecit; Berengerum regem expulit.

15. Beringer apud Augustam in conventu Otthoni ad deditionem [59 1Kb] venit. Inde cum regina conjuge ejus Willa nomine ad castellum Babenberch deductus, praesentem vitam clausit. (H. S.) Ignitus lapis quasi massa candentis ferri ab occidente volitans venit; et draco visus est.

16. Ottho rex una cum filio Italiam intrat, ac nuptiae regales Papiae factae sunt.

[Col. 0487D] 17. Luitolfus dux Otthoni regi patri suo rebellat. Adalbertus comes occiditur.

18. Ungarii Noricam, Franciam Italiamque petunt.

19. Ungarii totam Bajoariam depopulantes, juxta Augustam Alamanniae urbem ab Otthone rege pugna victi, inmensa caede necantur.

20. Luitolfus dux hostiliter Italiam invasit.

21. Luitolfus Adalbertum bello vicit, et ipse eodem anno moritur.

23. Cruces in vestibus apparuerunt.

24. 15 Kal. Mar. Pobbo Wirciburgensis episcopus obiit; sedit ann. 20, m. 10, d. 14.

[Col. 0488A] 26. Ottho rex Romam veniens, imperator efficitur. Signum in sole.

27. Ottho imperator natale Domini Papiae moratur.

28. Item Ottho natale Domini Romae moratur.

31. Ottho imperator de Italia redit.

32. Et Burchardus dux in Italia rebelles caesari vicit. Eclypsis solis facta est. 11 Kal. Dec.

35. Signum quoddam ignei coloris in coelo apparuit.

38. Ottho imperator Non. Mai obiit. Sanctus Oudalricus obiit anno episcopatus sui 50.

Annus Domini 975. Ottho secundus, Otthonis Magni filius, ann. 9.

8. Ottho imperator, apud Galabriam occiso a Grecis [Col. 0488B] exercitu, de navi exiliens, aufugit. Ottho dux obiit.

9. 11 Kal. Aug. junior Pobbo Wirciburgensis episcopus obiit; sedit ann. 23, m. 4, d. 21. Otto imperator Romae 6 Idus Dec. moritur et sepelitur.

Annus Domini 984. Otto tercius, Otthonis secundi filius, admodum puer, ann. 18.

5. Fames magna.

6. 4 Kal. Sept. Huc Wirciburgensis episcopus obiit; sedit ann. 6, m. 7, d. 28.

11. Sanctus Adalbertus, episcopus de Praga civitate, a Prucis martyrio coronatur. 12 Kal. Oct. Berenwardus Wirciburgensis episcopus obiit; sedit [Col. 0488C] ann. 5, m. 8, d. 19.

14. (H. S.) Counradus dux obiit.

18. Ottho imperator in Italia obiit 5 Kal. Febr.; cujus intestina Augustae, reliquum corpus Aquisgrani sepelitur.

Heinricus dux Bajoariae rex effectus ann. 23, m. 2 [60 1Kb] .

2. Heinricus rex Heinricum marchionem et alios sibi resistentes cum exercitu petit.

3. Heinricus rex Italiam, Boemiam et Bolizaum ducem cum omni gente Sclavorum subjugavit.

4. Magna fames facta est.

6. Episcopium Babenberg a rege Heinrico constituitur, et Eberhardus ibi episcopus ordinatur.

8. Brun episcopus et monachus a Prucis multis [Col. 0488D] suppliciis afflictus, et manibus pedibusque abscisis, postremo capite plexus, caelos petiit.

13. (H. S.) Heinricus Romae imperiali benedictione coronatur a Benedicto papa.

14. Ernest dux in venatu occiditur.

16. 18 Kal. Dec. Heinricus Wirciburgensis episcopus obiit; sedit ann. 23, m. 5, d. 22.

Megingaudus Treverorum episcopus obiit. Pro quo Poppo.

17. Lantpertus episcopus obiit.

19. Benedictus papa, Babenberg veniens, aecclesiam sancti Stephani dedicavit. Eodem anno Werenharius Argentine episcopus cum Alamannis contra Burgun-

[Col. 0489A] 20. (H. S.) Terraemotus magnus factus est 4 Idus Maii feria 6. Heribertus Coloniensis archyepiscopus obiit. Pro quo Piligrinus.

21. Heinricus imperator Novam Trojam deditione cepit, et mortalitas [61 1Kb] magna in exercitu facta est.

22. Gebehardus Radisponensis episcopus obiit. Pro quo iterum [62 1Kb] Gebehardus.

23. Heinricus imperator 3 Idus Jul. obiit et in Babenberg episcopio a se facto in monasterio sancti Petri apostoli sepelitur.

Counradus ann. fere 13 regnavit.

1. Magna dissensio in regno contra Counradum regem efficitur.

2. Counradus rex filium suum Heinricum regem [Col. 0489B] fecit, et ipse Romam pergens imperator efficitur.

3. Brun Augustensis episcopus et Welf comes praedas et incendia inter se faciunt.

4. Ernost dux et Welf comes Counrado imperatori ad deditionem veniunt.

5. Bruno Augustensis episcopus obiit. Pro quo Heberhardus.

6. Counradus imperator Stephanum Pannoniae regem cum exercitu petit. Interea in Alamannia Ernost dux et Werinharius comes cum aliis multis occiduntur [63 1Kb] 16 Kal. Sept.

7. Stephanus rex missis legatis cum imperatore Counrado pacificatur.

8. Roudolfus rex Burgundiae moriens diadema suum Counrado imperatori misit.

[Col. 0489C] 9. 11 Kal. Apr. Meginhardus Wirciburgensis episcopus obiit; sedit ann. 15, m. 2, d. 21. Counradus hieme Burgundiam petit. Eclypsis solis facta est 3 Kal. Jul. hora 6.

10. Counradus orientalem Franciam contra Outhonem petit. Counradus iterum [64 1Kb] Burgundiam vastat.

11. Wirbinam castellum in confinio Saxoniae pagani qui Luittici dicuntur, multis christianis occisis et captis, obtinent; quos Counradus cum exercitu petit.

12. Italia civili discordia laborat. Gebehardus Radispona episcopus obiit. Pro quo iterum [64 1Kb] Gebehardus. Nuptiae Heinrici regis. Pagani supradicti [Col. 0489D] Counrado imperatori tributarii [65 1Kb] facti sunt. Piligrinus Coloniensis episcopus obiit. Pro quo Herimannus.

13. Counradus imperator Italiam cum exercitu petit, et Mediolanensem episcopum in custodiam mittit; qui fuga lapsus imperatori rebellat. Outho princeps Karlingorum [66 1Kb] a Gozzelone duce pugna victus fugiensque a quodam milite occiditur.

[Col. 0490A] 14. Cunigunt regina obiit. Herimannus dux obiit. Stephanus christianus Ungariorum rex obiit, qui cum omni gente sua ad fidem Christi convertitur.

15. Counradus imperator 2 Non. Jun. obiit et Spire sepelitur. Eclypsis solis 11 Kal. Sept. Reginbaldus Spirensis episcopus obiit 3 Idus Octob.

Heinricus rex pius, filius Counradi, incipit regnare.

2. Heinricus rex ducem Boemiae Fratislaum bello petit; sed multis proceribus et militibus in praestructione silvae citra et ultra occisis vel captis, nil dignum efficere potuit. Petrus quoque Ungariorum rex eidem duci [67 1Kb] contra Heinricum regem auxilia misit.

3. Ungarii quendam Ovonem regem sibi eligentes, [Col. 0490B] Petrum regem suum expellentes. Qui profugus et exul Heinrici regis, cui priori anno rebellaverat, gratiam querit et invenit. Heinricus rex Boemiam ingressus, igne praedaque cuncta devastat, et rebellem ducem obsides dare et ipsum post se Radisponam ad deditionem humiliter venire sibique jurejurando fidelitatem servitiumque confirmare coartat. Ovo rex Ungariorum, ob susceptum a Heinrico rege Petrum a se expulsum, fines Bajoariae praedis et incendiis depopulatur; sed magna pars exercitus ejus ab Adelberone marchione deleta est.

4. Heinricus rex Pannoniam ingressus duas populosissimas civitates evertit, plures deditione subjecit. Sed cum Petrum regem, quem secum ducebat, provinciales recipere nollent, alium quem petebant [Col. 0490C] ducem eis constituit; quem Obo post discessum ejus in Boemiam repulit. Gisela imperatrix, mater Heinrici regis, 16 Kal. Mar. obiit et apud Spiram sepelitur.

5. Heinricus rex iterum Pannonias invadens, satisfactionem, obsides, munera, pacis per jusjurandum confirmationem accipiens, discessit. Inde reversus, Constantiensi synodo affuit; ubi cunctis debita dimisit; destructisque omnibus inimiciciis, pacem hactenus inauditam tam [68 1Kb] in tota Suevia quam in aliis sui regni provinciis regia censura per edictum confirmavit. Dein Agneten [69 1Kb] , Willehalmi Pictaviensis principis filiam, reginam apud Magontiam ungui faciens, regalibus sibi nuptiis Ingelenheim copulavit; unde infinitam histrionum et joculatorum [Col. 0490D] multitudinem sine cibo et muneribus vacuam et merentem abire permisit. Luitpaldus marchio, Adelberti filius, maxima Ungariorum clades, inmature obiit. Pestis pecudum maxima. Hiemps dura et nivosa.

6. 6 Kal. Jun. Brun. Wirciburc. episcopus obiit anno Domini 1045; sedit ann. 11, m. 1, d. 14. (Cf. HERM. a. 1044-1045.) Heinricus [(186) 1Kb] rex tercio [Col. 0491A] Pannonias iratus ingrediens, Dei favente clementia et beato Oudalrico episcopo imperante [70 1Kb] , victor factus, Obonem cum uxore et filiis cognatisque, quibus locus evadendi erat, effugabat. Petrum in regnum restituit; subditoque sibi Ungariorum regno, summo cum honore revertitur. Gothefridus dux Lotariorum Heinrico regi [71 1Kb] rebellans, ad deditionem coactus, in castello Gibichenstein [(187) 1Kb] usque ad dignam satisfactionem sub custodia mancipatur.

7. (Cf. HERM. a. 1046.) Heinricus rex Italiam ingressus, pacifice a Romanis suscipitur, papas tres non digne constitutos synodaliter deposuit, et Suidegerum Babenbergensem episcopum papam constituit; ipseque et conjunx ejus Agnes regina eadem die imperiali benedictione sublimantur. Imperatrix [Col. 0491B] vero Agnes filiam apud Ravennam genuit. Ipse autem imperator per Apuliam multasque provincias felici victoria exercitum ducens, honore magno revertitur.

8. (Cf. HERM. a. 1046-1047.) Interea Petrus Ungariorum rex a quodam tyranno Pannonico captus et cecatus, ille qui eum expulerat regnare coepit. Corpus sancti Widonis de Italia allatum est Spiram ab imperatore Heinrico 8 anno regni ejus, imperii ejus anno 1, ab incarnatione Domini anno 1047, inditione 15. Suidegerus papa obiit eodem quo constituitur anno [72 1Kb] . Pro quo Boppo ordinatur.

9. (HERM. a. 1047-1048.) Otto dux Suevorum obiit. Pro quo Otto de Suinvurti surrexit. Boppo papa obiit anno quo constituitur. Bruno, qui et Leo, [Col. 0491C] Tolanensium antistes, papa ordinatur.

10. (Cf. ib. a. 1049.) Heinricus imperator anno imperii sui tertio quasdam partes Galliae invasit contra Gotefridum et Baldewinum; quibus ad deditionem coactis, et regno his partibus pacificato, victor cum honore revertitur. Synodus Magontiae habetur. Cui affuit Bruno apostolicus et Heinricus imperator.

11. (Ib. a. 1050.) Ungarii iterum [73 1Kb] rebellant. Quos Gebehardus episcopus Radisponensis, vice Heinrici imperatoris obviam factus, in fugam conversos non minima cede afflixit; insuper urbem marchiae [74 1Kb] . Heimenburc aedificiis restauratam militari obsidione muniri fecit; ipse summa cum pace regreditur.

[Col. 0491D] 12. (Ib. a. 1051.) Bartho archiepiscopus obiit. Pro quo Luitpoldus. Heinricus imperator iterum Pannoniam ingressus, divisa in duas partes multitudine militum, utrimque regionem ipsam silvis et maxime aquarum collectionibus circumseptam occupans, intravit; sed illa gens durior ceteris cum rege suo dolose et ignaviter agens, sua pariter cum aliis diripiens fame et siti multisque cladibus lassatum nostrum fugiens [75 1Kb] evasit Milites autem imperatoris, vastata magna parte provinciae multis insuper [Col. 0492A] inibi occisis, pacifice, quamvis inacte, ad propria cum imperatore redierunt.

13. (Ib. a. 1052-1053.) Heinricus imperator iterum Pannoniam petit, et inacte redit, habens secum in comitatu Brunonem apostolicae sedis praesulem et proximum natale Domini pariter ducentes Wormatiae, apostolicus Romam redit 1053 anno, multis eum diversarum provinciarum militibus imperiali praeceptione et amicorum subventione comitantibus; et post pascha exercitum ducens per Apuliam contra Nordmannos, illius terrae quondam advenas sed tunc Romani imperii inimicos, infinitaque utrobique cede peracta, papa cum paucis fugiens absque victoria regreditur, relictis illic Suevorum ac Noricorum militibus obtimis; et in urbe Beneventana consedit.

[Col. 0492B] 14. (Ib. a. 1054.) Dein religiosus papa Bruno, qui et Leo, anno incarnationis Domini 1054, regni vero Heinrici imperatoris 15, gloriose vitam finivit, sepultus Romae in aecclesia beati Petri. Counradus dux Noricorum, federatis sibi Ungariis, graviter rebellat. Item Baldwinus et Gotefridus.

15. Leoni papae Gebehardus, qui et Victor, successit (an. 1055). Adalbertus marchio obiit. Fames magna fuit. Heinricus imperator Italiam cum exercitu petens, omnia cum pace disposuit; revertensque neptam suam Beatricem secum duxit, indigne eam tractans propter quandam ejus insolentiam, qua vivere consueverat mortuo viro ejus Bonifacio duce. Welf dux Carinthiorum obiit. Counradus dux antea Noricus ab imperatore expulsus, in Pannonia exul [Col. 0492C] male moritur. Arnolfo Spirensi episcopo Counradus successit.

16. Herimannus comes orientalium Francorum obiit 6 Kal. Feb. (1056.) Gebehardus Radisponensis episcopus, magni imperatoris Heinrici patruus, hostis occulte pessimus deprehensus, victus atque custodiae mancipatus, sed misericorditer tractatus, exilio remittitur et sedi pristinae restituitur. Gotefridus dux ad deditionem venit. (Cf. BERTH.) Magna cedes a barbaris qui Luitici dicuntur in christianos facta est; quorum quidam gladio, quidam fugientes [76 1Kb] in aqua perierunt; inter quos Willehalm marchio occiditur. Hisdem temporibus multi diversarum provinciarum principes perierunt. Fames [Col. 0492D] multas provincias afflixit. Egestas et penuria undique praevaluit. Multa mala tunc temporis facta sunt. Heinricus imperator his doloribus cordetenus conpunctus, infirmari coepit, et perductus usque ad mortem; sapienti tamen usus consilio, ab omnibus quibus potuit veniam petens, quibusdam praedia quae abstulit restituens, cunctis qui contra eum culpas damnabiles fecerunt relaxans, filium suum Heinricum Romani pontificis ceterorumque pontificum et principum electione regem constituit. His [Col. 0493A] et aliis, prout vitae possibilitas admisit, bene dispositis, 3 Non. Octob. hanc vitam praesentem in Deo finivit.

Heinricus, filius Heinrici imperatoris, admodum puer, coepit regnare, anno ab incarnatione Domini 1057. Agnes imperatrix, mater ipsius Heinrici, ducatum suscepit Bajoariae. Pontifex Romanus Gebehardus, qui et Victor, multis bene in Germaniae aliisque Romani regni partibus pontificum vel principum secularium consilio dispositis, Romam cum pace rediit, incipiente illius anni quadragesima. Hic etiam eodem anno finivit vitam. Pro quo Fridericus, qui et Stephanus, jam monachus factus [Col. 0494A] a Romanis pontifex constituitur. Saxones iterum congregato exercitu gentem efferam Luiticiorum [77 1Kb] hostiliter invaserunt, diversisque malis eam affligentes, Romanae ditioni subdiderunt, acceptis obsidibus et tributis, atque ad propria cum pace redierunt. Eodem tempore quidam Fridericus et fratres ejus Germaniae partibus tyrannidem exercentes contra imperium Romanum, ab Agnete imperatrice et principibus regni victi ad deditionem venerunt. Fridericus, qui et Stephanus, pontifex Romanus vitam finivit. Ottho dux Suevorum obiit 4 Kal. Octob. [78 1Kb] .
[Col. 0493] [Figure: [Stemma] 19Kb] [1Kb]

Boutgisus illustris vir genuit sanctum Arnolfum Metensium episcopum. Sanctus Arnolfus episcopus. Ansigisus filius ejus. Pippinus princeps et major domus, pater sancte Gerdrudis virginis. Karolus dux cognomento fortissimus Pippinus major domus idemque rex Francorum. Karolus rex Francorum et patricius Romanorum, primus imperator in Francia Ludewicus rex cognomento Pius.

Lotharius rex Franciae Italiae et Burgundiae.

Hugo filius regis in monasterium trusus.

Ludewicus rex Italiae et Germaniae. Bertha. Humbertus. Hugo Lotharius. rex Italiae. Hermangisus.

Lotharius rex Lothariensium.

Karolus rex Franciae et Hispaniae.

Karlmannus excecatus.

Ludewicus rex Franciae. Ludewicus rex Franciae.

Karolus in venatione occisus.

Hirmindrud. Cunigunt. Sigefridus comes. Cunigunt imperatrix.

Lotharius rex Franciae. Lotharius rex Franciae.

Karolus. Karolus.

Ludewicus rex Germaniae.

Ludewicus rex Ostrofranciae.

Karlmannus rex Bajoarie invictissimus. Arnolfus rex Bajoariae et Franciae.

Karolus rex Alamanniae.

Zoundibaldus rex Lothariensium.

Ludewicus rex Ostrofranciae.

Counradus quem Adelbertus interfecit. Counradus rex ultimus Karolorum.
[Col. 0495] [Figure: [Stemma] 30Kb] [1Kb]

Hic duo subjicienda duxi stemmata, e cod. Trevirensi N. 1709 (LXXXVI) olim Prumiensi s. XI f. 73' descripta, quae tam cum iis quae Ekkehardus recepit quam cum aliis ex cod. Steinveld, supra SS. III, p. 215, editis quam maxime conveniunt.

1. Domnus Arnolfus Metensium episcopus. Cujus pater Botgisus fuit vir illustris. Ansgisus filius ejus. Pippinus princeps et major regiae domus. Karolus cognomento fortissimus. Pippinus rex Francorum. Domnus Karolus rex Francorum et Langobardorum ac patricius Romanorum. Hludowicus rex cognomento Pius.

Hlutharius rex Franciae et Italiae et Burgundiae. Hugo filius ejus in monasterium trusus, Hludowicus rex Italiae et Romaniae. Bertha. Hugo rex Italiae. Hubertus. Hlotharius. Hugo marchisus. Hlotharius rex Hlothariensium. Sigefridus [79 1Kb] comes. Cunegunt imperatrix.

Karolus rex Francie et Hispaniae. Karlomannus excecatus. Irmindrut. Cunigunt. Hludowicus rex Francie. Karolus rex Franciae. Hludowicus rex Franciae. Hlotharius rex Francie. Karolus in venatione occisus. Karolus. Karolus.

Hludowicus rex Germaniae. Hlodowicus rex Ostrofranciae. Arnolfus rex Bajoariae et Franciae. Zvendiboldus rex Hlothariensium. Karlomannus rex Bajoariae. Karolus rex Alamanniae. Hludowicus rex Ostrofranciae.

2. Liudolfus dux Saxoniae. Bruno dux. Otto dux. Liutgarda regina. Heinricum respice de cujus fluxit semine [80 1Kb] . Heinricus rex primus. Mathildis regina. Theodericus pater Mathildis reginae ex stirpe Widikindi magni ducis Saxoniae. Cujus fratres fuerunt Widikint, Immit, Reginbern.

Hadewieg. Hugo rex Francorum. Ruotpertus rex. Heinricus rex. Philippus rex. Beatrix. Theodericus dux. Fridericus dux.

Gerbirg. Hlutharius Karolus dux. Mathildis. rex Francie. Ruodolfus rex. Bertha. Gepa. Mathildis. Gisla. Alfratha. Ermindrudis Agnes. Heinricus rex. Agnes.

Otto imperator primus. Dudicha. Otto dux. Heinricus. Otto secundus imperator. Otto imperator tercius. Cuono. Mathildis. Luodolfus. Cuonradus imperator. Heinricus imperator.

Heinricus dux. Item Heinricus dux. Heinricus imperator. Bruno archiepiscopus Coloniae. Herimannus archiepiscopus. Otto dux




[Col. 0497]
EKKEHARDI CHRONICON UNIVERSALE. EPYTHOME [id est abbreviatio] [38Kb] EUSEBII DE SEQUENTI OPERE.



[PARS PRIMA.]

[Col. 0497A] (HIER.) Moysen [(188-89) 1Kb] , gentis Hebraicae ductorem, qui primus omnium prophetarum ante adventum Domini Salvatoris divinas leges sacris litteris explicavit, Inachi fuisse temporibus, eruditissimi viri tradiderunt, ex nostris Clemens et Africanus, ex Judeis Josephus et Justus, veteris hystoriae monumenta replicantes. Porro Inachus quingentis annis Trojanum bellum antecedit. Ex ethnicis vero impius ille Porphirius in quarto sui operis libro, quod adversum nos casso labore contexuit, post Moysen Semiramidem fuisse affirmat, quae apud Assyrios ante Inachum regnavit annos 150. Itaque juxta eum 800 pene et 50 annis Trojano bello Moyses senior invenitur. Cum haec ita se habeant, necessarium duxi veritatem diligentius persequi, et tempora regnorum [Col. 0497B] contra se invicem ponere, ac singularum gentium annos dinumerare, ut quid cuique coaetaneum fuerit curioso possimus ordine notare. Neque me fugit, in Hebreis codicibus dissonos aetatum annos inveniri, plusque vel minus, prout interpretibus visum est, lectitari, sequendumque illud potius quod exemplariorum multitudo in fidem traxit.

Verum utcumque quis volet computet, reperiet, Inachi temporibus, quem primum Argis regnasse aiunt, patriarcham Hebreorum fuisse Israhelem, a quo 12 tribus Israhelis vocabulum sortitae sunt. Semiramidem autem et Abraham contemporales fuisse manifestum est. Nam Moyses, licet junior supradictis sit, omnibus tamen quos Greci antiquissimos [Col. 0497C] putant senior deprehenditur, Homero scilicet et Hesiodo Trojanoque bello, ac multo superius Hercule, Museo, Lino, Chirone, Orpheo, Castore ac Polluce, Apolline, Esculapio, Libero, Mercurio et ceteris diis gentium sacrisque vel vatibus, ipsius quoque Jovis gestis, quem Grecia in arce divinitatis collocavit. Hos, inquam, omnes quos enumeravimus etiam post Cecropem Difien [81 1Kb] , primum Atticae regem, fuisse convincimus, Cecropem autem Moysi coaetaneum hystoriae ostendunt et ante Trojanum bellum fuisse annis 350. Quod ne cui dubium videatur, sequens ratio sic probabit. Quadragesimo secundo anno imperii Augusti Christus natus est, 15 Tyberii anno predicare orsus est. Si quis igitur retrorsum [Col. 0498A] computans annorum numerum, alterum Darii regis Persarum querat annum, sub quo templum Hierosolimorum, quod a Babyloniis destructum fuerat, instauratum est, reperiet a Tyberii 15 usque ad Darium annos 540. [(190) 1Kb] Darii quippe secundus annus sexagesimae quintae olimpiadis anno primo fuit, et Tyberii 15mus in 201 olimpiadis annum quartum incurrit. Fiunt ergo inter Darium et Tyberii 15mum annum olimpiades 136, anni 546, quadriennio in una olimpiade subputato. Deinde secundo Darii anno septuagesimus desolationis templi annus expletur, a quo usque ad primam olimpiadem retrorsum numerantur olimpiades 64, anni 256, qui similiter subputantur a supra dicto desolationis templi anno usque ad 49 annum Oziae [Col. 0498B] regis Judaeorum, sub quo Ysaias et Osee fuerunt. Itaque prima olimpias in Ysaiae et reliquorum qui cum eo prophetaverunt incurrit aetatem. Rursum si a prima olimpiade ad superiora tempora et usque ad captivitatem Trojae proveharis, invenies annos 405 [82 1Kb] quos curiosissima Grecorum hystoria conscribit. Item apud Hebreos a supra dicto Oziae anno et temporibus Ysaiae prophetae usque ad Samson et tercium annum Lapdon judicis subputabis annos 405 [82 1Kb] . Samson autem est quem in corporis robore Herculi similem ferunt posteri Judaeorum. Et michi videntur non multum distare tempore, siquidem ambo circa Trojae captivitatem fuerunt. Post haec iterum ad priora convertere, et cum 329 annos numerus retro actus tibi expleverit, Cecropem [Col. 0498C] Defien [83 1Kb] Grecorum et Moysen invenies Hebreorum. Nam a 45 Cecropis anno usque ad captivitatem Trojae et ab 80mo aetatis Moysi, in quo populum Israheliticum de Aegypto eduxit, usque ad tercium annum Lapdon judicis computantur anni 329. Itaque sine ulla ambiguitate Moyses et Cecrops, qui primus Atheniensium rex fuit, hisdem fuere temporibus. Porro iste est Cecrops Difies [84 1Kb] indigena, sub quo primum in arce oliva orta est, et urbs Atheniensium ex Minervae appellatione nomen sortita est. Hic primus omnium Jovem appellavit, aram ei statuit bovemque immolavit, simulachra reperit, et victimas obtulit, nequaquam istius modi rebus in Grecia unquam visis; cetera quoque quae apud [Col. 0499A] Grecos mira jactantur, posteriora Cecropis annis deprehenduntur. Sit ergo Cecropis consequentia et Moysi. Post hunc describitur diluvium sub Deucalione, incendium sub Phetonte, Ericthonius, Vulcani et Terrae filius, Dardanusque, qui Davdaniam condidit, Libiae quoque raptus et Europae, sacra Cereris atque delubrum Ysidis, in Eleusina frumenta Triptolemi, regnum Trois,

Cujus dii natum Ganimedem ad sidera raptum
Vina Jovi magnis voluerunt fundere mensis.
Quo tempore Tantalus et Tycius fuerunt et Apollo natus est; nam Latona, Jovis conjunx, per Tycia fugit regna; Latonae autem et Jovis filius Apollo. Post quos Cathmus Thebas venit,

Qui Semelen genuit, de qua pulcherrima proles
[Col. 0499B] Liber condignam partu tulit edita frugem.
Porro Liber et quos mox inferimus post ducentesimum annum Cecropis fuerunt, Linus scilicet et Zetus et Amphyon, Museus, Orpheus, Minos, Perseus, Esculapius, Castor et Pollux gemini, Hercules, cum quo Apollo servivit Admeto. Post quos facta est Trojae subversio, quam Homerus longo sequitur intervallo; Homerus autem Solone et Talete Milesio ceterisque qui cum his septem sapientes appellati sunt multo prior reperitur; deinde Pythagoras extitit, qui se non sapientem ut priores, sed phylosophum, id est amatorem sapientiae, dici voluit; quem secutus Socrates, qui Platonem erudivit, a quo famosas in partes phylosophia divisa est. Horum singulos juxta ordinem historiae suis locis inseremus. [Col. 0499C] Igitur Moyses cunctos quos supra memoravimus antecedit, quia aetate Cecropis fuisse monstratus est. Ab octogesimo autem anno Moysi et egressione Israel ex Egypto rursum ad superiora conversus usque ad primum annum Abrahae reperies annos 505 [85 1Kb] , quos similiter a 45 anno Cecropis usque ad Ninum et Semiramidem Assyriorum principes 505 [86 1Kb] subputabis. Primus quippe omni Asiae, exceptis Indis, Ninus, Beli filius, imperavit. Itaque manifestum est Abraham Nini aetate generatum, juxta eum tamen numerum quem contractiorem editione vulgata sermo prebet Hebreus. Verum in curiositate ne cesses, et cum divinam Scripturam diligenter evolveris, a nativitate Abraham usque ad totius orbis diluvium invenies retrorsum annos [Col. 0499D] 292 [(191) 1Kb] , item a diluvio ad Adam annos 1656, in quibus nulla penitus nec Greca nec barbara, et ut in commune loquar, nulla gentilis invenitur hystoria. [(192) 1Kb] Quam ob rem omnes hystoriarum scriptores a Nino, qui suo regno non contentus aliena invasit et ideo primus regnasse dicitur, temporum incipiunt digestiones. Nos ab ipso mundanae creationis primordio [Col. 0500A] incipientes, generationes patrum ab Adam usque ad Noe, et a Noe post diluvium usque ad Abraham describamus, deinde cum ceteris scriptoribus ab Abraham et a Nino usque ad nostram aetatem inferiora tempora prosequamur, et statim in principio sui, commemorato Belo, Nini patre, et Egialo Sicioniorum rege, Hebreorum Abraham et Assyriorum Ninum et Semiramidem preponamus, quia neque Athenarum adhuc urbs neque Argivorum regnum nomen acceperat, solis Sicioniis in Grecia florentibus, apud quos temporibus Abrahae et Nini Europem secundum regnasse ferunt. Quod cur etiam et nos putemus, demonstrabitur in sequentibus [87 1Kb] .

Si enim diligenter enumeres a quadragesimo tercio [Col. 0500B] anno Nini usque ad [88 1Kb] Trojae captivitatem, invenies annos 834, item in Sicione a 22 anno regis Europis usque ad supradictum tempus eosdem annos invenies 834, apud Hebreos quoque a nativitate Abraham usque ad tercium annum Lapdon [89 1Kb] judicis Hebreorum, qui Trojanis temporibus populo prefuit, aeque [90 1Kb] supputabis annos 834, item apud Aegyptios ab aetate Nini et Semiramidis, quo tempore 16 jam dinastia Thebei Aegyptiis imperabant, usque ad vicesimam dinastiam, id est potestatem, et regem Aegypti Theoren, qui ab Homero Polipus vocatur, sub quo etiam Troja capta est, colliguntur supra dicti anni 834.

Igitur consequenter uno eodemque tempore in ordine descriptionis ponemus Abraham, Ninum vel [Col. 0500C] Semiramidem, Europem, Aegyptiorum Thebeos. Nunc etiam illud in cura est, ut Hebreorum quoque annos in quatuor tempora dividamus, ab Abraham usque ad Moysen, a Moyse usque ad primam aedificationem templi, ab aedificatione templi usque ad secundam qua instauratum est [91 1Kb] , ab instauratione ejus usque ad adventum Christi Domini. A nativitate quippe Abraham usque ad Moysen et egressum Israel ex Aegypto computantur anni 505, exinde usque ad Salomonem et primam aedificationem templi anni 478 [92 1Kb] , secundum minorem tamen numerum, quem tercius Regnorum liber continet; nam juxta volumen Judicum supputantur anni 600; a Salomone vero usque ad instaurationem templi, quae sub Dario Persarum rege facta est, colliguntur [Col. 0500D] anni 512, porro a Dario usque ad predicationem Domini Jhesu Christi et usque ad 15mum annum Tyberii principis Romanorum explentur anni 547 [93 1Kb] . Itaque simul fiunt ab Abraham usque ad 15mum Tyberii annum anni 2042 [94 1Kb] . Similiter a 43 anno Nini [95 1Kb] usque ad 46tum Cecropis sunt anni 505, exinde usque ad captivitatem Trojae anni 329, a [Col. 0501A] captivitate Trojae usque ad primam olimpiadem anni 405 [96 1Kb] , a prima olimpiade usque ad secundam Darii annum et instaurationem templi anni 256, ab instauratione templi usque ad 15mum Tyberii annum et predicationem Christi anni 547 [97 1Kb] . Sunt ergo a Nino et Semiramide [98 1Kb] usque ad 15mum Tyberii Caesaris annum 2042 anni [99 1Kb] , quos et ab Abraham usque ad Tyberium supputatos ostendimus.

Sed ne longus forte numerorum ordo aliquid turbationis afferat, a conditione primi hominis Adae, qui sexto mundanae creationis die formatus est, genealogias antiquorum patrum usque ad Abraham conferamus, ut facilis praebeatur inventio, cujus Greci vel barbari aetate prophetae et reges et sacerdotes Hebreorum fuerint, itemque diversarum gentium [Col. 0501B] falso crediti dii, qui heroes, quae urbs quando condita, qui de illustribus viris phylosophi, poetae, principes, qui scriptores [100 1Kb] variorum operum extiterint, et si qua alia digna memoria putavit antiquitas, quae universa in suis locis cum summa brevitate ponemus.

(ISID.) Sex [101 1Kb] diebus rerum creaturam Deus formavit, primo die condidit lucem, secundo die firmamentum, tercio speciem maris et terrae, quarto sidera, quinto pisces et volucres, sexto bestias et jumenta, et novissime ad similitudinem suam fecit primum hominem Adam [(193) 1Kb] . A cujus conditione et mundi creatione usque ad diluvium secundum quosdam (JORD. De R. S.; BEDA De VI aet.) computantur anni 2242, secundum Hebraicam vero [Col. 0501C] veritatem mille sexcenti quinquaginta sex; in quibus annis adhuc rudi et simplici hominum natura non reges sed familiarum capita suo in genere erant, quorum ordo hujusmodi fuit.

(ISID.) Adam anno vitae suae 130 genuit Seth, qui pro Abel natus est, interpretaturque resurrectio, quia in eo [102 1Kb] resuscitatum est semen justum, quod est stirpis filiorum Dei, quoniam, cum esset vir egregius, imitatores sui filios reliquit, qui disciplinam rerum coelestium et ornatum earum primitus invenerunt. Adam vero cum esset annorum 930, mortuus est et rerum summam filio suo Seth reliquit.

(ISID.) Seth anno vitae suae 105 genuit Enos, vivente Adam et habente annos 235. Hic Enos coepit, sive ut sanctus Augustinus juxta translationem [Col. 0501D] aliam dicit (De civ. Dei, XV, 18) speravit, invocare nomen Domini. Cumque vixisset Seth annos 912, mortuus est.

(ISID.) Enos anno vitae suae nonagesimo genuit Cainan, qui interpretatur natura Dei, vivente Adam et habente annos 325. Cumque esset Enos annorum 905, mortuus est.

[Col. 0502A] Cainan anno vitae suae septuagesimo genuit Malaleel, cujus nomen interpretatur plantatio Dei, vivente adhuc Adam et habente annos 395. Cainan autem postquam vixit annos 910, mortuus est.

(ISID.) Malalehel anno vitae suae 65 genuit Jaret, qui interpretatur descendens sive superans, Adam adhuc vivente et habente annos 460. Ipse autem Malalehel cum vixisset annos 895, mortuus est.

Jareth anno vitae suae 162 genuit Enoch, Adam adhuc vivente et 622 annos habente. Jareth autem cum esset annorum 942, mortuus est.

Enoch anno vitae suae 65 genuit Mathusalam, vivente adhuc Adam et habente annos 687. Enoch autem postquam vixit annos 365, raptus est a Deo, ideoque finis ejus non invenitur conscriptus. Dicitur [Col. 0502B] autem multa scripsisse, sed ab antiquitate suspectae [103 1Kb] fidei repudiata sunt. Judas tamen apostolus in epistola sua exemplum de illius dictis ponit. Hac generatione concupierunt filii Dei filias hominum, hoc est filii Seth filias Cain.

Mathusalam anno vitae suae 187 genuit Lamech, adhuc Adam vivente et annos 874 habente. Anno autem Mathusalae 243, cum filius ejus Lamech esset annorum 56, mortuus est Adam anno vitae suae 930. Hac generatione nati sunt gygantes. Hac quoque aetate Jubal, qui erat de genere Cain, artem musicam reperit, cujus etiam frater Tubalcain aeris ferrique inventor fuit. Mathusalam igitur juxta septuaginta Interpretum computationem reperitur vixisse post diluvium annos 14, propter quod nonnulli eum [Col. 0502C] cum patre suo Enoch, qui translatus est, aliquantulum fuisse, donec diluvium preteriret, falsa opinione existimant. Certum tamen est, ut sanctus Augustinus in libro de Civitate Domini (XV, 11) dicit, eum post diluvium non vixisse, sed in ipso anno quo diluvium factum est mortuum esse, habentem annos nongentos sexaginta novem.

Lamech anno vitae suae 182 genuit Noe, cui divino jubetur oraculo aedificare arcam anno aetatis suae quingentesimo, cum Deus delere disponeret homines propter maliciam eorum (ISID.; JOSEPH. I, 4). Homines autem illius temporis, qui per ingenium divinitus traditum per tot annorum vitae spacia diversarum artium et disciplinarum repertores erant, [Col. 0502D] cum predixisset eis Adam spiritu Dei plenus, exterminationem omnium rerum, unam ignis virtute, alteram aquarum vi ac multitudine fore venturam, facientes duas columnas, unam quidem ex lateribus, alteram ex lapidibus, studiis suis inventa in his conscripserunt, ne delerentur memoria quae sapienter invenerunt. Quarum lapidea fertur diluvium evasisse et hactenus in Syria permanere. (ISID.) Lamech [Col. 0503A] vero cum esset annorum 777, quinque annis ante diluvium mortuus est. Ex supra dictis autem liquido claret, exordium litterarum ab ipso primo homine coepisse, qui adhuc supererat, quando filii ejus in sapientiae studio fervebant.

Noc cum quingentorum esset annorum, genuit Sem, Cham et Jafeph [104 1Kb] , centum annis ante diluvium, in quibus etiam annis arcam fabricavit; sexcentesimo autem ejus anno diluvium inundavit. In his ergo generationibus decem ab inicio mundi usque ad diluvium juxta septuaginta Interpretes computantur anni 2262, juxta Hebraicam vero veritatem 1656, ut sanctus Augustinus testatur. Josephus autem (De ant. Jud. I, c. 5.) dicit duo milia 656. Qui etiam dicit: Nullus itaque perscrutetur priscorum [Col. 0503B] fines, quantum cum suis filiis eorumque avis aut atavis suam quis extenderet aetatem, sed tantum ortum eorum et generationes attendat.

Sed nec hos solos, qui in hoc ordine scribuntur, genuerunt, cum scriptum sit de singulis: genuit filios et filias, verum hi tantum assumuntur a veridico hystoriographo Moyse, ex quibus Noe cum filiis suis ducebat originem, per quos et mundus post ceterorum hominum perditionem in diluvio erat restaurandus (Cf. AUG. De civ. Dei, XV, 15).

(ISID.) Transacto autem diluvio, arca Noe sedisse refertur in montibus Armeniae qui dicuntur Ararath. Fuerunt autem filii Noe tres, ex quibus 72 gentes ortae sunt, id est de Japhet 15, de Cham 30, de Sem 27. Vixit autem Noe post diluvium 350 annis, et [Col. 0503C] mortuus est annorum 950.

(JORD. Cf. BEDAM.) A cujus regimine vel ab ipso diluvio usque ad divisionem linguarum, quae item ob delicta aedificantium turrim in campo Sennaar facta est, et usque Heber, in quo Hebreorum et lingua prisca remansit, quia nec in illa conspiratione aedificandi interfuit, sunt anni secundum Hebreos centum et unus, juxta alios vero 531, qui plures annos cuique generationi attribuentes, etiam Cainan quendam inter Arphaxat et Sale ponunt, cui 125 annos tribuunt, dicentes, Arphaxat genuisse Cainan, Cainan vero Sale. In hac opinione Lucas quoque evangelista secutus septuaginta Interpretes, eundem Cainan in ordine genealogiae patrum in Evangelio [Col. 0503D] suo ponit dicens: Qui fuit Sale, qui fuit Cainan, qui fuit Arphaxat, qui fuit Sem, sanctus Augustinus (De civ. Dei, XVI, 10) etiam et Jordanis (MUR. I, p. 222) episcopus eundem simili modo ponunt, cum in bibliotheca [(194) 1Kb] sancti Hieronimi secundum Hebraicam veritatem non habeatur, sed Arphaxat Sale genuisse dicatur, aut ipso Hieronimo nescio qua ratione Cainan pretereunte, aut scriptorum vitio nimium permanente. Ratio vero annorum satis in hoc conturbatur.

Prima autem mundi aetas numeratur ab Adam [Col. 0504A] usque ad Noe et diluvium, continens annos 1656 secundum Hebreos, juxta septuaginta Interpretes, 2262. (Cf. ABB. Chron.) Dein secunda aetas incipit. (Cf. ISID.)

(ISID.) Sem cum esset annorum centum, genuit Arphaxat biennio post diluvium.

Arphaxat anno 35 [alias 135 [105 1Kb] ] genuit Sale, a quo antiqui Samaritae.

Sale anno 30 genuit Heber, a quo Hebrei dicti sunt.

Heber anno 34 [alias 134 [105 1Kb] ] genuit Falech. Cujus temporibus aedificata est turris, incitante homines ad injuriam et contemptum Dei Nembroth gygante, nepote Noe, filio scilicet Chus, filii Cham, filii Noe. Hujus autem altitudo turris dicitur tenuisse [Col. 0504B] numerum quinque milium passuum et 174, paulatim in altioribus coartata, ut pondus imminens facilius sustineret (Cf. Gen. X.---ISID.) Divisiones autem linguarum 72 fuisse hystoriae declarant, non quod solummodo tot homines tunc fuissent et non plures; sed tot jam principes familiarum ex filiis Noe procreatos ostendit, qui populos et gentes condiderunt (Cf. BEDAM.)

A confusione vero linguarum et primatu Heber usque ad nativitatem Abrahae, qui natus est anno 43o Nini regis Assyriorum, computantur anni 191 secundum Hebraicam veritatem, secundum alios (JORD.) vero 541.

Falech anno vitae suae 30 [alias 130 [105 1Kb] ] genuit Reu. (ISID.) His temporibus primum templa constructa [Col. 0504C] sunt, ut quidam dicunt, et quidam principes gentium tanquam dii adorari coeperunt.

Riu anno aetatis suae 32 [alias 130 [105 1Kb] ] genuit Saruch, sub quo Scytharum regnum exortum est, ubi primus regnavit Thanus.

Saruch anno vitae suae 30 [alias 130 [105 1Kb] ] genuit Nachor.

Nachor anno aetatis suae 29, sive ut alii [(195) 1Kb] volunt 79, genuit Thare, sub quo regnum Assyriorum et Sicioniorum exoritur.

(AUG. ibid. XVI, c. 1.) Thare anno vitae suae septuagesimo genuit Abraham, anno Nini regis Assyriorum 43o, qui [106 1Kb] est annus circiter millesimus 238us ante conditam Romam, velut alteram in occidente [Col. 0504D] Babyloniam.

Eo autem tempore quo natus est Abraham eminentia gentium regna erant tria, Sicioniorum, Aegyptiorum, Assyriorum; sed Assyriorum multo erat potentius atque sublimius, quia rex ille Ninus, Beli filius, universae Asiae populos excepta India huic regno subjugaverat. Unde et primus in mundo regnasse dicitur, non quod ille primus rex esset, cum pater illius Belus ante illum 65 regnasset, sed quia regnandi cupiditate regna externa invasisset. In Assyria igitur prevaluerat dominatus impiae civitatis: [Col. 0505A] hujus caput erat illa Babylon, quam aedificavit Nembrot gygas, contemptor Dei, in principium regni sui, cujus terrigenae civitatis nomen aptissimum est, id est confusio. In qua civitate rex primus appellatus est Belus, pater Nini, regnavitque apud Assyrios annos 75 usque ad 27mum annum Tharae, patris Abrahae (Cf. HIER.; OROS. I, 4; AUG. l. l. et c. 4, 17).

(HIER.) Quadragesimo quinto autem anno Beli regis Assyriorum coepit regnum Sycioniorum, in quo regnavit primus Egialeus an. 52 usque ad 49 annum Tharae, patris Abrahae, et ab ejus nomine dicta est terra illa, in qua regnavit, Egialia, quae deinde [107 1Kb] Peloponensis nuncupatur. Mortuo autem Egialeo, secundus regnavit Europs ann. 45, cujus [Col. 0505B] 22 anno, qui erat Nini 43us et Tharae 70us, natus est Abraham.

In regno autem Aegyptiorum sexta decima tunc erat potestas, quam illi vocant dinastiam, ab hoc vero tempore imperabant eis Thebei centum nonaginta annis.

In Assyriorum vero regno mortuo Belo rege anno regni sui 75o, qui erat 27mus Tharae patris Abrahae, successit ei filius suus Ninus, qui in serie regni Assyriorum primus ponitur, quia, ut dictum est, ceteris regibus fraudis ignaris et regnorum suorum finibus contentis (OROS. I, 4), ipse propagandae dominationis libidine arma foras extulit, cruentam vitam annis quinquaginta bellis egit, donec omnem Asiam excepta India sibi subjecit. Novissime Zoroastrem, [Col. 0505C] Bactrianorum regem eundemque magicae artis, ut ferunt, repertorem, pugna obpressum, interfecit, de quo Aristotiles scribit (Cf. PLIN. XXX, 1), quod vicies centum milia versuum ab ipso condita indiciis voluminum illius declarentur (OROS. l. l.). Ejus vero artem multa post secula Democritus ampliavit. Ninus autem post expugnatum a se orbem ictu sagittae interiit. Qui cum regnum Assyriorum [Col. 0506A] ceteris potentius fecisset, anno regni sui 45 condidit civitatem nominis sui Ninum (HIER.), quam Hebrei dicunt Niniven, regnavitque annis 52, decem postquam natus est Abraham.
[Table: 1Kb]

(HIER.) Anno igitur Nini regis Assyriorum 43, et Europis regis secundi Syciniorum [108 1Kb] 22, natus est Abraham de Thare septuagenario, eodemque anno coeperunt Thebei Aegyptiis imperare, et hoc per annos 190. Ab hoc itaque loco omnes hystoriarum scriptores incipiunt annales.

[Col. 0506C] Hic etiam finitur numerus aetatis secundae, habens annos 292, et fiunt simul anni duarum aetatum, hoc est ab Adam usque ad Noe et diluvium et a diluvio usque ad Abraham 1948 [109 1Kb] secundum Hebraicam veritatem. (Cf. Abbr. Chron.) Orosius autem secutus septuaginta Interpretes dicit, ab Adam usque ad Abraham esse annos 3184, et ab Abraham usque ad Christum 2015 (I, c. 1).

[Col. 0505] Tercia vero aetas incipit ab Abraham usque ad David.
[Table: 1Kb]

Hinc usque ad egressum Israel de Aegypto anni 505. (HIER.) Ninus condidit civitatem Ninum in regione Assyriorum, quam Hebrei dicunt Niniven. Quadragesimus jubeleus incipit a tercio anno Abrahae. Unus autem jubeleus quinquaginta sunt anni.

Zoroastres rex Bactrianorum magicae artis inventor claruit.

(HIER., OROS., HIER., JORD.) Semiramis, uxor Nini, regnavit post eum in Assyriis ann. 42, de qua innumerabilia narrantur. Nam non contenta terminis quos a viro suo, tunc solo bellatore, acceperat, Ethyopiam bello pressam suo imperio adjecit, Indis bellum intulit, quo preter illam et Alexandrum nullus intravit. Haec [(196) 1Kb] Babyloniam muris coctilibus instauravit, et aggeres propter inundationes aquarum construxit [* 1Kb] . Sub qua et Abraham adolescit in Chaldea, qui et ipse natione Chaldeus fuit.
[Table: 2Kb]

[(198) 1Kb] (HIER. AUG. XVIII.) Telchin tercius rex Sycioniorum regnavit annis 20. Quo regnante usque adeo cum illis mitia et laeta tempora fuerunt, ut eum defunctum velut deum colerent, sacrificando et ludos celebrando, quos ei primitus institutos ferunt.

(HIER.) Apis quartus Sicioniorum rex regnavit annis 25, a quo terra illa Apia dicta est, quae prius Egialia nuncupata est, nunc vero Peloponensis appellatur. 2000 annorum ab origine.

(HIER.) Zameis, qui et Ninias, filius Nini et Semiramidis, rex Assyriorum quartus regnavit annis 38. (JORD.) Cujus 23 anno Abraham cum esset septuaginta quinque annorum, Domino jubente de Aran egressus, ivit in terram Chanaan, factaque est ad eum repromissio Dei; (HIER.) et hic est annus primus repromissionis, ex quo ad egressum Israel de Aegypto computantur anni 430, quorum meminit Paulus apostolus dicens: Hoc autem dico testamentum et cet.

(HIER.) Cres primus regnavit in ea insula, quae ab eo Creta dicta est. Telexion rex Sycioniorum quintus regnavit an. 52. Abraham cum septuaginta quinque annorum esset, divino dignus alloquio repromissionem accepit. Primus annus repromissionis.

Abraham ex ancilla Agar genuit Ismahelem, a quo Ismahelitarum gens, qui postea Agareni, deinde Sarraceni dicti sunt.

Arius rex Assyriorum quintus regnavit ann. 30.
[Table: 1Kb]

Abraham cum centenarius esset, genuit Isaac ex Sara libera nonagenaria, et vixit postea ann. 75.---Primo omnium prophetarum Abrahae verbum Dei cum in figura apparuisset humana, vocationem gentium pollicebatur, quam in nostro tempore sermo Christi perduxit ad finem per Evangelium in omnes gentes predicationem.

Aralius rex Assyriorum sextus regnavit annos 40. Egidrus Sicioniorum rex sextus regnavit annos 34. (An. 2100.) Thurimachus rex Sycioniorum septimus regnavit annis 45.

Isaac anno vitae suae 60 genuit de Rebecca geminos, quorum prior Esau, qui et Edom, a quo Idumei, alter Jacob, qui cognominatus est Israel, a quo Israhelitae.
[Table: 2Kb]

[Col. 0507] Xerxes, qui et Baleus, rex Assyriorum 7us regnavit annis 30.---Ab hoc loco incipit regnum Argivorum, ubi primum regnavit Argis Inachus annis 50. Quod [110 1Kb] regnum fuit ab Inacho usque ad Euristeum primum Mycenarum regem per annos 552.

100 annus repromissionis [111 1Kb] .

Abraham mortuus est.

[Col. 0509] Hucusque Thebei imperabant Aegyptiis, ex hinc Pharaones per annos centum et tres, qui et pastores dicti sunt, ob hoc, ut conjicimus, quia Jacob et filii ejus ut pastores ingressi sunt in Aegyptum temporibus eorum.

Armamitres rex Assyriorum octavus regnavit annos 38. Leucippus rex Sycioniorum 8 regnavit ann. 53. Sem mortuus est post annos quingentos a diluvio, et hunc quidam putant esse Melchisedech, traduntque Hebrei, ab noc usque ad sacerdotium Aaron omnes primogenitos fuisse sacerdotes et Deo victimas immolasse, et haec esse primogenita quae vendiderit fratri suo Jacob (Cf. ISID. HIER. in Isaiam c. XLI).

(HIER.---AUG. XVIII, 3; ib. VIII, c. 27.) Phoroneus, Inachi et Niobae filius, secundus regnavit Argis ann. 60. Hic primus leges et judicia Grecis conscripsit. Cujus soror Io Aegyptum regina est facta et Isis dicta, et quia late justeque imperaverat multaque commoda Aegyptiis fecerat et litteras eis instituerat, divinum post mortem meruit honorem, in tantum ut, si quis diceret eam hominem fuisse, plecteretur capite. Haec Osyridis regis Aegypt. cum esset uxor, et parentibus regis, qui omnes reges fuisse dicebantur, sacrificasset, hordei segetem invenit, atque inde spicas marito regi et ejus consiliario Mercurio demonstravit; unde et eandem Cererem esse quidam volunt. (HIER.) Io vero postea nupta Telegoni genuit Epaphum.

Thessalus, filius Greci, regnavit in Thessalia; sed a Greco Grecia, a Thessalo Thessalia dicta est (Cf. PLIN. I, 7).

(HIER.) Belochus rex Assyriorum regnavit ann. 35.

Ogyges condidit Eleusinam in Attica provincia, quae antiquitus vocabatur Acta, et alias civitates plurimas. Cujus temporibus apud lacum Tritonidem virgo apparuit, quam Greci Minervam vocaverunt.
[Table: 3Kb]

[Col. 0509] Jacob Liam duxit et Rachel in Mesopotamia. Jacob genuit Joseph, decem filiis antea natis.

(An. 2200.) Messapus rex Sycioniorum 9 regnavit ann. 47. Diluvium in Achaia factum est sub Ogyge. In Aegypto quoque diluvium fuit.

Baleus rex Assyriorum decimus regnavit annis 52

(HIER.---Gen.) Joseph cum sedecim esset annorum, a fratribus in Aegyptum venditur, sed dominus terrae a Pharaone constituitur, ad quem pater fame cogente cum omni domo sua descendit, ibique habitavit.

(HIER.) Apis tercius regnavit Argis annis 35, quem dicunt esse Serapim. Hic fratrem suum Egialeum preficiens regem Achaiae, ipse cum populo ad Aegyptum navigavit. (AUG. De civ. Dei, XVIII, 5.) Ubi cum mortuus esset, factus est Serapis maximus omnium Aegyptiorum deus. Quem cum sepultum venerarentur in sarcophago priusquam templum ei construeretur, ab eo quod sarcophagum dicunt soror, primum dictus est Sorapis quasi sororapis, postea mutato o in e [112 1Kb] dictus est Serapis. Constitutum est etiam de illo, ut quisquis eum hominem fuisse dixisset, capitalem penderet sententiam. Et quoniam fere in omnibus templis, ubi colebatur Isis, colebatur et Serapis, erat ibi simulacrum, quod digito labiis impresso ammonere videretur, ut silentium fieret, scilicet ne quis eos homines fuisse diceret. (C. 6.) Apis ergo non Aegyptiorum sed Argivorum rex fuit, cui apud Aegyptum haec instituta sunt.

(HIER.) Apis regnavit ann. 35. 200 annus repromissionis. Memphis in Aegypto ab Ape condita est. Joseph cum esset annorum 30, dux Aegypti constitutus est a Pharaone. Jacob descendit in Aegyptum cum familia sua. Ysaac annorum 180 mortuus est.

Post 18 dinastiam apud Aegyptios primus Diapolitanorum Amoses regn. ann. 25.

Sparta condita a Sparto, filio Foronei. Arathus rex Sycioniorum decimus regnavit ann. 46.

[Col. 0511] (HIER.) Argus, filius Apis, succedens patri, regnavit annis 70, a quo Argi dehinc Argivi dicti sunt. (AUG. l. l. c. 6.) Quo regnante cepit Grecia uti frugibus et habere segetes, delatis aliunde seminibus. Hic etiam post mortem divinos meruit honores.

Jacob cum esset annorum 147, mortuus est in Aegypto, relinquens filium suum Joseph ducem Aegypti, annorum 57, agentem in principatu annum 27. (JORD.) Joseph autem corpus patris sui cum magno honore revocavit in terram Chanaan.
[Table: 2Kb]

(HIER.) Altadas rex Assyriorum 11us regnavit annis 32.

Chebron rex Aegyptiorum regnavit ann. 13.

His temporibus dicitur Prometheus fuisse, a quo homines factos esse de luto fingunt poetae, quia, cum esset sapiens, feritatem et imperitiam hominum ad humanitatem et scientiam transformabat. Cujus frater Athlas magnus fuit astrologus. Qui quoniam cursus siderum in Athlante monte deprehendit, nacta occasione fabula hunc coelum portare confinxit. (AUG. l. l. c. 8.) Mercurius etiam, nepos Athlantis ex filia Maia, multarum artium peritus claruit, et ab hoc post mortem in numerum deorum cessit. Multa quoque in Grecia his temporibus confinguntur.

(HIER.) Ammenofis [114 1Kb] rex Aegyptiorum 3 regnavit ann. 21 Plemneus rex Sycioniorum 11 regnavit ann. 48. Maminthus rex Assyriorum 12 regnavit annos 30.

(An. 2300.) Meires rex Aegyptiorum 4 regnavit ann. 12.

Joseph anno vitae suae 110, principatus vero 80, defunctus est; ex hinc Hebreorum servitus dura in Aegypto annis 144. Fiunt autem omnes anni quos Hebrei exegerunt in Aegypto 215, qui computantur ab eo tempore quo Jacob in Aegyptum descendit cum filiis suis.
[Table: 3Kb]

[Col. 0511] (HIER.) Mispharmutos rex Aegytiorum 5 regnavit ann. 26. Creausus rex Argivorum quintus regnavit ann. 54.

Machaleus rex Assyriorum 13us regnavit ann. 30 Theomesis rex Aegyptiorum 6us regnavit ann. 9.

Ortopolis Syciniorum 12us regnavit ann. 63.

Ammenopes rex Aegyptiorum 7us regnavit ann. 31.---His temporibus fuisse putatur Syrus indigena, a quo Syria dicta est.

Sperus rex Assyriorum 14 regnavit ann. 20. Moyses in Aegypto nascitur.

Mamilus rex Assyriorum 15mus regnavit annis 30. Epidaurus condita est. Phorbas rex Argivorum sextus regnavit ann. 35. Horus rex Aegyptiorum octavus regnavit ann. 38. Hemon regnavit in Thessalia, a quo dicta est Hemonia (Cf. PLIN. I, 7).

(HIER.) Hercules fertur primus Antheum superasse luctae certamine. Xanthus triopa Lesbum condidit.

[Col. 0513] (An. 2400.)

30 annus Moysi

Sparatus rex Assyriorum 16us regnavit annis 40.---Marathius rex Sycioniorum 13us regnavit annis 30.

A tricesimo quinto anno Moysi regnum coepit Atheniensium, ubi primum regnavit Cecrops, qui et Difies, ann. 50. Difies autem dictus est sive ob longitudinem corporis, sive quia, cum esset Aegyptius, utramque linguam sciebat, Aegyptiacam et Grecam. Hic in Acta, quae nunc Attica dicitur, Athenas, quam et Diadas vocant, condidit, quam urbem Euboici Corcomenon appellaverunt. (AUG. l. l. 9.) Quae civitas ut vocaretur Athenae, quod certe nomen a Minerva est, quae Grece Athena dicitur, hanc causam Varro narrat. Cum apparuisset illic repente olivae arbor, et alio loco erupissent aquae, regem prodigia ista moverunt. Unde misit ad Appollinem Delphicum super hac re sciscitandum. Qui respondit, quod Neptunum et Minervam significaret, et quod in civium esset potestate, ex cujus duorum numinum nomine potius civitas vocaretur. Hoc oraculo Cecrops accepto, cives omnes utriusque sexus consulendos convocavit. Mos enim tunc in eisdem locis erat, ut etiam feminae publicis consultationibus interessent. Consulta igitur multitudine, mares pro Neptuno, feminae pro Minerva tulere sententias. Sed quia una plus inventa est feminarum [115 1Kb] , Minerva vicit. Tunc Neptunus iratus, marinis fluctibus exestuantibus terras Atheniensium populatus est, quoniam spargere latius quaslibet aquas daemonibus difficile non est. Cujus ut iracundia placaretur, triplici supplicio ab Atheniensibus affectae sunt mulieres, ut nulla ulterius ferrent suffragia, ut nullus nascentum acciperet nomen maternum, ut ne quis eas Athenas vocaret. Ita illa civitas, mater et nutrix liberalium doctrinarum et tot tantorumque phylosophorum, qua nichil habuit Grecia clarius atque nobilius, ludificantibus daemonibus de lite deorum suorum, maris et feminae, et de victoria per feminas, feminae, id est Minervae, nomen Athenas accepit. (ISID.---HIER.) Unde et Cecrops Atticos Athenienses appellavit, et ab eo regio Crecopia [116 1Kb] vocata est. Iste bovem immolans, primus Jovem invocavit, eumque in sacrificio adorari precepit. A quo usque ad primam olimpiadem numerantur reges 17, principes vero quos mors tantum finiebat 12, sub quibus apud Grecos multa miranda narrantur. Tunc enim primum Curetes et Coribantes, qui Gnosum condiderunt, modulatam et consonam in armis saltationem invenerunt. Tunc etiam fuisse in Thessalia diluvium sub Deucalione describitur. Tunc etiam Phetontis fabulosum incendium, tunc templum Apollini Delphis construitur, et multa hujusmodi. A Crecope [117 1Kb] vero usque ad Trojae captivitatem computantur anni 329.
[Table: 2Kb]

Cecrops rex primus Atheniensium regnavit annis 50.

(JORD.---HIER.) 40 annus Moysi. Qui occiso Aegypto fugit in terram Madian.

Triopas rex Argivorum septimus regnavit ann. quadraginta sex.

Acenceres rex Aegyptiorum nonus regnavit ann. duodecim.

Deucalion regnare coepit apud eos qui circa Parnasum morabantur.

Achoris rex Aegyptiorum decimus regnavit ann. septem. (HIER.) Marathus rex Sycion. 14us regnavit ann. 20.---Cenchris Aegypt. rex 11us regnavit annis 18. Diluvium sub Deucalione in Thessalia. Aschatades rex Assyriorum 17us regnavit ann. 40.

(JORD.---HIER.) Moyses anno repromissionis 430 populum Israhel, jubente Deo, in signis et virtutibus eduxit de Aegypto, cum esset annorum 80, eisque in heremo per annos 40 legem exponit.

Ab hoc loco usque ad Salomonem et aedificationem templi numerantur anni 478, ad captivitatem vero Trojae 329.
[Table: 1Kb]

[Col. 0513] Acherres Aegyptiorum 12us rex regnavit ann. 8.

Echireus rex Syciniorum quintus decimus regnavit ann. 55.

Primus pontifex Hebreorum Aaron constituitur. Crotopus rex Argivorum octavus regnavit annis viginti et uno.---Gravanus rex Atheniensium secundus regnavit ann. 9.

Cherres Aegypt. rex 13us regnavit ann. 15. Amphicteon rex Atheniensium tercius regnavit ann. decem. Armagis Aegypt. rex 14us regnavit annis 5. Hic etiam Danaus [Col. 0515] dictus est. Erycthonius Atheniensium rex quartus regnavit ann. quinquaginta. Hic in Grecia primum junxit currum. (AUG. l. l., c. 2.) Ipse quippe in templo Vulcani et Minervae, quod ambo unum habebant, inventus est puer a dracone involutus; quod significavit eum magnum futurum. Et cum parentes ejus essent ignoti, propter commune templum dictus est Vulcani et Minervae filius. Et quia a dracone involutus erat, draconteis pedibus fingitur natus, et ob hoc junxisse currum.

(HIER.) Stenelus rex Argivorum nonus regnavit ann. 11.

Remeses, qui et Aegyptus, a quo Aegyptus, quae prius Acria dicebatur, nomen accepit, regnavit ann. 68. Huic erat frater Danaus, qui habuit quinquaginta filias; Aegyptus vero habuit totidem filios, qous Danaus simulatis nuptiis per filias suas una nocte omnes occidit, excepto Linceo, qui post eundem Danaum Argis regnavit, qui miseratione suae sponsae effugit. (OR. I, 11.) Ipse vero Danaus, pulso fratre, Aegypto regnavit, sed pulsus et ipse postea, Argos se contulit, ubi a Stenelo benigne susceptus, et ipsum postea expulit, et in loco ejus regnavit.
[Table: 1Kb]

(HIER.) Amintes rex Assyriorum 18us regnavit ann. 45.

Danaus, a quo et Danai, rex Argivorum decimus, expulso Stenelo, regnavit ann. 50, minoresque ejus perseveraverunt usque ad Euristeum, filium Steneli, nepotem Persei, post quem Pelopides imperium susceperunt, primo ex ipsis regnante Atreo.

Eodem tempore Dardanus Dardaniam condidit, templum Delphis a Flegeo incensum est.

Hoc etiam tempore Busyrides in Aegypto fuit, filius Neptuni et Lybiae, filiae Epaphi. Qui dum apud loca Nilo vicina tyrannidem exerceret, transeuntes hospites crudeli scelere posita ara interfecit.

(AUG. l. l., c. 12.) Per haec tempora, id est, ab egressu filiorum Israel ab Aegypto usque ad mortem Josuae, sacra sunt instituta falsis diis a regibus, quae memoriam diluvii, quod fuerat sub Deucalione, vitaeque erumnosae modo ad alta modo ad plana migrantium revocaverunt.
[Table: 1Kb]

(HIER.) Moyses cum esset annorum 120, anno principatus sui quadragesimo, defunctus est, ad cujus obitum a fabrica mundi computantur anni 3730 secundum Septuaginta interpretationem, juxta Hebraicam vero veritatem duo milia 493 [118 1Kb] .

(HIER.) Josue, qui et Jesunave (ita Aug. et Jord.), minister et successor Moysi, introduxit populum in terram promissionis et divisit eis terram, et rexit populum annis 27
[Table: 1Kb]

(An. 2500.) Corax Sycioniorum rex 16ussup; regnavit ann. 30.

Mortuus est Josue, cum esset annorum 110; post cujus mortem cum peccassent filii Israel coram Domino, tradidit eos Dominus in manus alienigenarum annis 8, dein clamantibus ad Dominum dedit ducem Gothoniel, qui primus judex rexit annis 40, quibus annumerantur illi octo afflictionis Hebreorum [119 1Kb] . (Cf. Hier.)
[Table: 1Kb]

(HIER.) Eo tempore Finees suscepit sacerdotium Gotoniel. Pandion rex Athen. quintus regnavit ann. 40. Hujus filiae fuerunt Progne et Phylomela.

Belochus rex Assyriorum nonus decimus regnavit annis 25. Hujus filia Tosa, quae et Semiramis, regnavit cum patre ann. 8.

Hoc tempore Juppiter mixtus est Europae, filiae Phenicis, quam rapuerunt Cretenses navi, cui fuit insigne taurus, quam postea Asterius, quem alii (AUG. l. l., c. 12) Xantum dicunt, rex Cretensium accipiens uxorem, procreavit ex ea Radamantum et Sarpedonem et Minoem, quos magis ex eadem femina filios Jovis fuisse vulgatum est.

(HIER.) Tunc etiam Cathmus regnavit Thebis, ex cujus filia Semele natus est Dionisius, qui et Liber pater et Bachus dictus est. Postea Cathmus et Phenix profecti de Thebis in Syriam, apud Tyrum et Sydonem regnaverunt. Linus et Zetus et Amphion hoc tempore in musica arte claruerunt. Ea quoque quae de Dana [120 1Kb] , ex qua Perseus natus est, dicta sunt, hoc tempore gesta sunt.

Ephyra, quae nunc Chorintus dicitur, a Sysipho condita est, et Bythinia a Phenice. Tharsus quoque et Paphus conditae sunt.
[Table: 1Kb]

Epopeus Sycion. rex 17us regn. ann. 35.---Linceus, Argivorum rex 11us, regn. ann. 41.

Menopes, rex Aeg. 17us regn. ann. 40.

Bellespares rex Assyriorum vicesimus, regnavit annis 30 (cf. infra).

[Col. 0517] (AUG. l. l.---OROS. c. 9.) Hoc tempore Dionisius, qui et Liber pater, vitem dicitur ostendisse hospiti suo in Attica terra. Hic etiam subactam Indiam sanguine madefecit, cedibus obplevit, libidinibus polluit, gentem utique nulli unquam hominum obnoxiam vernacula tantum quiete contentam. (HIER.) Habebat autem multas in exercitu suo feminas, quae Bache appellatae sunt, non tam virtute fortes aut nobiles quam furore.

(AUG. l. l.) His etiam temporibus Hercules cognomento Desanaus in Phenice clarus habetur, sed non ille cujus ingentia et innumerabilia narrantur facta, et quem Greci suis litteris produnt se ipsum incendisse. Secretiori quippe hystoria, ut sanctus Augustinus ait, plures fuisse Hercules et Liberi patres et Apollines dicti sunt.

(HIER.) Eo quoque tempore Minos regnavit in Creta, et Celeus in Eleusina. Archas etiam, Jovis et Calistonis filius, Pelasgis in deditionem receptis, regionem eorum Archadiam nuncupavit.
[Table: 1Kb]

Bellespares rex Assyriorum ann. 30.

(Cf. HIER.) Post mortem Gothoniel iterum peccaverunt Hebrei Domino, ipsoque dimittente afflixerunt eos Allophili ann. 18, qui tamen annumerantur annis Aoth.

(BEDA.) Aoth ex tribu Effraim, secundus judex Hebreorum, judicavit eos ann. 80. Hic utraque manu pro dextera utebatur.
[Table: 1Kb]

(HIER.) Erictheus, rex Athen. 6us, regnavit annis 30. Hujus filiam Orithiam rapuit Boreas, filius Astrei, rex Tracum, quem fabula ventum fuisse confingit.

Laomedon, rex Sycioniorum 18us, regnavit annis 40 Arbas, rex Argivorum 12us, regnavit ann. 23.

(AUG., l. l., c. 13.) Lamprides, Assyriorum rex vicesimus primus, regnavit ann. 32.

(HIER.) His temporibus fabula conficta est de Triptolemo, Celei filio, quod, jubente Cerere, serpentium pennis gestatus indigentibus frumenta contulerit. Revera autem, ut Philocorus ait, longa navi ad urbes diversas accedens frumenta distribuit, cujus navis insigne serpens pennatus fuit.

Fabula quoque Proserpinae, quam rapuit Aidoneus, id est Orcus, rex Molossorum. Cujus canis mirae magnitudinis Cerberus nomine Pirithoum devoravit, qui ad raptum uxoris ejus cum Theseo venit, quem et ipsum Theseum jam in mortis periculo constitutum adveniens Hercules liberavit, et ob id quasi ab inferis ereptus dicitur.

Hac aetate Frixus dicitur fuisse secundum opinionem quorundam, qui cum Elle sorore sua fugiens insidias novercales, visus est per aerem vehi ab ariete velleris aurei. Fuit autem ei navis parata fugienti, cujus insigne aries erat. (AUG. l. l.) Porro Palefatus [122 1Kb] affirmat, illius nutritorem Taurum vocatum, per quem liberatus sit. His temporibus Latona peperit Apolloinem, non illum cujus oracula solebant consuli Delphis, sed illum qui cum Hercule servivit Admeto, qui tamen sic est deus creditus, ut pene omnes unum eundemque Apollinem fuisse opinentur.
[Table: 1Kb]

Lamprides.

(HIER.) Setus, rex Aeg. 18us, regn. ann. 55, qui primus fuit post 18 [123 1Kb] dinastiam.

Proetus, rex Argivorum 13us, regn. annis 17. Sycion, rex Sycioniorum 19us, regn. ann. 45, a quo Sycionii dicti sunt, qui prius Aegialei dicebantur.

Sosares, rex Assyriorum 22us, regnavit ann. viginti.

His temporibus Pelops regnavit in Grecia, a quo Peloponensis est vocata. (OROS. I, 12.) Hic [(199) 1Kb] fuit Pandionis filius, sub quo mysteria Grecorum esse cepere.

In Dardania vero regnavit Tros, a quo Trojani nuncupati sunt. Horum temporibus Melampus divinus agnoscitur.

Tunc Tantalus Frigas regebat, qui prius Meones vocabantur. Hic Ganimedem, Trois Dardaniorum regis filium, cum in venatu flagiciosissime rapuisset, majore conserti certaminis feditate detinuit, sicut Fanocles poeta confirmat, qui maximum bellum ob hoc excitatum fuisse commemorat. (HIER. Oros. l. l.) Quidam autem dicunt ipsum Tantalum, utpote asseclam deorum, raptum puerum ad libidinem Jovis familiari [Col. 0519] Jenocinio preparasse, qui filium quoque suum Pelopem epulis ejus non dubitasset impendere. Ipse etiam Pelops, quia Hyppotamiam duxit uxorem, contra Dardanios Trojanosque magna pertulit certamina.

Eo etiam tempore Atrei et Thiestis stupra et parricidia coelo quoque invisa contigerunt; Medea quoque sevo amore sauciata, cede pignorum parvulorum grassatur; Etheocles eciam et Polinices mutuis concursibus perierunt.

(HIER.---OROS. I, 11.---Aug. c. 13.) Perseus, interfecto non sponte Acrisio, a Grecia in Asiam transiit, ibi barbaras gentes gravi diuturnoque bello domuit, et novissime victor nomen subjectae dedit. A Perseo namque Persae sunt vocitati. Perseus vero et uxor ejus Andromeda post mortem sic in coelum rapti crediti sunt, ut imagines eorum stellis designarentur et eorum nominibus appellarentur.

(AUG. ib. c. 14.) Ino, uxor Radamanti, et filius ejus Melicertes precipicio spontaneo in mari perierunt, et Ino a Grecis Leucothea dicta est, a Latinis mater Matuta, Melicertes deus Portunus.

(OROS. I, 12.---AUG. c. 13.) Tunc et Oedippus fuit, patris interfector, matris maritus, filiorum frater, suusque vitricus, de quo fabula refert, quod monstrum quoddam quadrupes humana facie, quod sphingam dicunt, suo precipicio perire compulerit, eo quod questionem, quam velut insolubilem solebat proponere, solverit.

Aliae quoque fabulae his temporibus fictae sunt. De Gorgone scilicet, quod serpentibus crinita fuerit et pulchritudine sui aspectus homines in lapides converterit, de Pegaso equo ex ejus sanguine nato, de Yppocentauris, quod equorum hominumque natura permixti sint, et aliae multae.

(HIER.) Ion, quidam vir fortissimus, Athenienses ex suo vocabulo Iones vocavit.
[Table: 1Kb]

Cecrops, junior Ericthei frater, rex Athen. 7us regnavit ann. 40.

Acrisius, Argivorum rex 14us, regn. ann. 39.

Lamperes, rex Assyriorum 23us, regnavit ann. triginta.

Hujus temporibus, mortuo Acrisio, defecit regnum Argivorum, quod stetit per annos 452; exin translato in Micenas imperio, regnavit post Acrisium Euristeus, Steneli filius, deinde Atreus, Thyestes, Agamemnon, Egystus, Orestes, Thysamnus, Pentilus, Cometus usque ad Heraclydarum descensum in Peloponensem.
[Table: 1Kb]

Post mortem Aoth Hebreos in ditionem sibi redigunt alienigenae annis 20, qui conjunguntur temporibus Debborae et Barach.

(BEDA.---AUG. c. 15.) Debbora prophetissa judicavit populum annis 40, debellans hostes per Barach, qui fuit ex tribu Neptalim. Debbora vero fuit ex tribu Effraim, cujus prophetia de Christo minus est aperta et diuturna indiget expositione.
[Table: 1Kb]

(HIER.) Ramses, rex Aegypt. 19us, regnavit ann. 66. Pandion, rex Atheniensium 8us, regnavit ann. 25.
[Table: 1Kb]

Polibus, Sycion. rex 20us, regn. ann. 40.---Euristheus, rex Micenarum primus, regnavit ann. 43.

Pannias, rex Assyriorum 24us, regnavit annis 45.

Hoc tempore Amphion regnabat Thebis, quem ferunt cantu cytharae saxa movisse, quia duro corde et, ut ita dixerim, saxei quidem erant auditores.

Ea etiam quae de Spartis memorantur hoc tempore contigisse dicuntur, quod Palefatus scribit, eos, cum proximarum essent regionum, adversus Cathmum constitisse, et propter repentinos quasi de terra contractus et ex omni parte confluentiam Spartos esse vocatos.

Ilium conditum est ab Ilo.

(AUG. c. 15.) (H. R.) His temporibus Laurentes ubique in Italia regnabant, quorum rex primus, ut quidam dicunt, Picus fuit, filius Saturni. Qui Saturnus Jovem filium de Grecia fugiens, in civitate quae ex ejus nomine Saturnia dicta est latuit, cujus ruinae hactenus cernuntur in finibus Tusciae non longe ab Urbe. Et quia in Italia latuit, ab ejus latebra Latium appellata est. Hic rudes adhuc populos et in montibus aut silvis latitantes ad plana deduxit, domos aedificare, terras colere, vineas plantare docuit, atque humanis moribus vivere instituit, cum antea semiferi glaudium alimentis tantummodo vitam sustentarent, et aut in speluncis aut frondibus virgultisque contextis casulis habitarent. Et quia docuit eos terram stercore conficere, ut uberiores funderet fruges, Stercutius sive Sterticen vocatus est. (AUG. l. l.---H. R.) Ipse etiam et nummos aereos primus instituit. Pro quibus meritis indocilis et rustica multitudo deum illum appellavit. Sed ut quibusdam placet, primus in Italia regnavit Janus, deinde Saturnus, quem [(200) 1Kb] ipse Janus fugientem de Grecia suscepit et propter ingenium ejus in regni consortium assumpsit, (H. R.) deinde Picus, filius ejus, de quo fabulose dicitur, quod a quadam maga famosissima Circe nomine ob contemptum ejus amorem in avem nominis sui mutatus sit, eo quod augur preclarus avem picum in augurio secum habuerit (Cf. AUG. l. l.). (H. R.) Post hunc filius ejus Faunus, qui fuit pater Latini, cujus mater Carmentis Nicostrata Latinas litteras creditur repperisse. Quibus regnantibus 150 anni referuntur evoluti. Regnante tamen Latino, qui Latinam linguam correxit Latinosque de nomine suo vocavit, Troja capta est, cum apud Hebreos Lapdon tercium sui principatus ageret annum.
[Table: 1Kb]

(HIER.) Post mortem Debborae Hebreos in ditionem redegerunt alienigenae annis 7, qui conjuncti sunt annis Gedeon secundum traditiones Judeorum [124 1Kb] . Gedeon, qui et Hierobaal, ex tribu Manasse judicavit populum Hebreorum annis quadraginta (cf. BEDAM).
[Table: 1Kb]

(HIER.) Egeus, filius Pandionis, rex Athen. 9us, regn. annis 48. (HIER.) Inachus, rex Sycion. 21us, regnavit ann. 42.

Atreus et Thiestes fratres regnaverunt Mycenis annis 65.

Menoses, rex Aegypt. 20us, regn. ann. 40. Hic a quibusdam (OROSIO) dicitur Vesoces [125 1Kb] .

(HIER.) Sosarmus, rex Assyriorum vicesimus quintus, regnavit annis decem et novem. His temporibus quidam asscribunt gesta Liberi patris et ea quae de Ligurgo et Acteone et Pentheo dicuntur.

Abimelech filius Gedeon ex concubina, occisis fratribus suis septuaginta, judicavit populum Hebreorum annis tribus (cf. HIER.)
[Table: 1Kb]

Thola, filius Foa patrui Abimelech, judicavit Hebreos annis 22 (cf. HIER. et BED.)

(HIER.) Theseus, filius Aegei, rex Athen. 10us, regnavit ann. 30.

Mitreus, rex Assyriorum vicesimus sextus, regnavit annis 27.

Hoc tempore Orpheus Trax clarus habebatur, cujus discipulus fuit Museus, Emolpi filius.

(AUG. c. 13.) Linus etiam, magister Herculis, famosus fuit; ipse etiam Hercules certamina multa egit, Antheum interfecit, qui idcirco filius Terrae dicitur fuisse cadensque vires ex ea sumpsisse, quia palestricae artis, quae in terra exercetur, scientissimus erat. (HIER.) Ydram autem quam Hercules occidit, licet alii dicant [126 1Kb] paludem fontibus redundantem, Plato asserit mulierem fuisse callidissimam sophystam.

Bellum Laphytarum et Centaurorum hoc fuit in tempore, quos scribit Palefatus nobilissimos equites fuisse Thessalorum, ipsosque a Laphitis creditos et dictos esse Centauros, (OROS. I, 13) quia discurrentes in bello equites velut unum corpus equorum et hominum sua velocitate viderentur conficere.

(HIER.) Ea etiam quae de Dedalo referuntur hoc tempore fuisse dicuntur, qui visus est fecisse simulacra se moventia, qui etiam primus omnium pedes statuarum a se invicem separavit, aliis conjunctim eas facientibus, necnon quomodo cum filio Icharo Minoem navi fugerit, et propter nimiam velocitatem et investigabilem fugam avolasse pennis estimatus sit.

(OROS.) Minos [127 1Kb] Cretensibus leges dedit, cujus filius Androgeus ab Atheniensibus dolo interfectus est, cum ludos agentes superaret. Unde atrocissimum inter Cretenses et Athenienses certamen fuit, ubi populis utrisque profligatis, cruentiorem victoriam infeliciter exercuerunt Cretenses. Qui nobilium Atheniensium [128 1Kb] filios Minotauro devorandos crudeliter addicebant. Utrum vero hic Minotaurus ferus ac inhumanissimus crudelisque fuerit homo, an informe prodigium, dubitatur (ita Oros.). (HIER.) Scribit enim Philocorus in secundo Attidis libro, magistrum Minois fuisse Taurum nomine inhumanum atque crudelem, et quia Minos super mortem Androgei agonem statuerat, premii nomine pueros Atticos largiens, ille fortissimus omnes in contentione superabat; sed tandem factum est, ut a Theseo in palestria vinceretur, ob quod Athenienses pueri a tributaria poena liberati sunt. Theseus autem Athenienses, qui prius per regionem dispersi erant, in unam congregavit civitatem. Qui etiam Helenam rapuit, quam rursus fratres illius receperunt, capta matre Thesei. Tandem Theseus Athenas profugus dereliquit, ignominiose ejectus.

Hoc etiam tempore Argonautae fuerunt, qui cum Jasone pro rapiendo vellere aureo Colchos petierunt. Quo tempore Laomedon regnavit apud Trojam, post quem filius ejus Priamus, sub quo Troja capta est (cf. HIER.).

(OROS. I, 14.) Eodem quoque tempore Vesoces rex Aegypti meridiem et septentrionem, divisas pene toto coelo ac pelago plagas, aut miscere bello aut regno jungere studens, Scythis primus bellum indixit, missis prius legatis, qui hostibus parendi leges dicerent. Scythae autem legatis responderunt, stolide opulentissimum regem adversus inopes sumpsisse bellum, quod timendum sibi magis versa vice fuerit; propter incertos belli eventus nulla ibi premia, et dampna manifesta; porro sibi non exspectandum dum ad se veniatur, sed causa predae ultro se obviam ituros. Nec mora; nam dicta factis insecuntur, primumque ipsum Vesocen territum refugere in regnum cogunt, destitutum vero exercitum invadunt, omnemque belli apparatum capessunt, universam quoque Aegyptum depopularentur, nisi paludibus Nili impedirentur. Inde continuo reversi, totam Asiam infinitis cedibus perdomuerunt. Hi autem fuerunt, qui Getae vel Gothi dicti sunt, et hoc modo hocque tempore primum de Scythia exierunt (cf. Jord. de reb. Cet., c. 6.
[Table: 1Kb]

Mitreus.

(HIER.) Festus, Sycion. rex 22us, regn. ann. 8.

[Col. 0523] Jair ex tribu Manasse judicavit populum Dei annis viginti duobus habens filios bellatores 30, totidem civitatum principes.
[Table: 1Kb]

Adrastus, Sycion. rex 23us, regn. ann. 4.---Agamenes, rex Aegypt. 21us, regnavit annis 26.

Phylopides, Sycion. rex 24us, regnavit annis 31.

Thautanes, rex Assyriorum vicesimus septimus, regnavit annis 32.

His temporibus Minos adhuc leges et jura constituit, qui tandem in Sicilia adversus Dedalum arma capiens, a filiabus Cocali occiditur.

(HIER.) Tunc etiam Hercules agonem Olympiacum constituit, a quo usque ad primam olimpiadem subputantur anni 430. Cui inter ejus ingentia duodecim annumerantur insignia (cf. AUG. c. 12.---HIER.) Qui dum plura fortiter fecisset, incidit in morbum pestilentem, et ob remedium doloris injecit se in flammas in monte Oeta, sicque morte finitus est anno aetatis suae 52.

Per hoc tempus Alexander Paris Helenam rapuit, propter quam decennale Trojanum bellum ortum et Troja capta est. Rapuit autem eam anno 15. Thautanis et 25. anno ejus Troja capta est
[Table: 1Kb]

Thautanes.

Menesteus, rex Athen. 11us, regn. ann. 23.

Post mortem Jair Hebreos in suam ditionem redigunt Ammonitae annis 19, qui cum temporibus posteriorum judicum computantur juxta traditionem Judaeorum.
[Table: 1Kb]

Jepthe judicavit populum Hebreorum annis 6.

Agamemnon Micenis imperat. ann. 15, cujus anno 15o Troja capitur.

Abessan sive Esebon judicavit populum Dei annis septem (Jud. XII), habens triginta filios totidemque filias, deditque filias viris et filiis duxit uxores dum adhuc viveret
[Table: 1Kb]

(HIER.) Theores, Aegypt. rex 22us, regn. ann. 7.

Labdon judicavit populum Dei annis octo, habens filios 40. In libro autem Judicum (cap. XII) fertur post Esebon rexisse populum ann. 10 judex Aglaon, qui apud 70 interpretes non habetur. (ISID.) Tercio autem anno Labdon, qui est 25us Thautanis, capta est Troja.
[Table: 1Kb]

(HIER.) Excidium Trojae, ex quo usque ad primam olimpiadem computantur anni 405.

Aegyptiorum dinastia vicesima mox post excidium Trojae incipit, tendens per annos centum septuaginta septem, cujus temporis reges apud nos non habentur.---Micenarum vero reges post haec non scribuntur in ordine; regnavit tamen post Agamennonem Egistus, post quem Orestes, dein Thysamenus, Pentilus, Cometus; sicque post annos octoginta ab excidio Trojae ad Lacedemones translatum est regnum (cf. HIER.).
[Table: 1Kb]

Demophoon, filius Thesei, rex Athen. 12us regnavit ann. 33.

(JORD. AUG. c. 19) Aeneas fugiens de Troja venit ad Italiam cum viginti navibus, ut dicunt (H. R. JORD.), anno tercio post excidium Trojae, licet quidam dicant (cf. Hier., Jord., H. R., AUG.), eum venisse anno septimo, seque conjunxit affinitatis gratia cum Latino, filio Fauni, rege Latinorum, accepta filia ejus Lavinia in uxorem, interfecto Turno, Dauni Tuscorum regis filio, qui eam desponsaverat; sicque Frigas Italosque populos unitos nominavere Latinos, et jam ex tunc et deinceps quamvis in pauperrimo regno locoque angusto qui dicebatur Agro Laurentum regnaverunt. Mortuo autem Latino, regnavit Aeneas annis tribus, fecitque castellum quod ex nomine uxoris suae Lavinium appellavit. Qui [(201) 1Kb] dum sevissimus esset ac crudelissimus belligerator et nulli parceret, ob tantam impietatem a Deo ictu fulminis percussus interiit. Quidam dicunt (cf. FRED. II, 8, 3) quod Aeneas et Frigas duo fratres fuerint germani, e quibus Aeneas in Latio, Frigas regnaverit in Frigia, de quo progressa progenies cum per multas regiones vagando cum uxoribus et liberis oberraret, elegit sibi regem ex se Francionem nomine, ex quo Franci putantur vocari, eo quod ipse fortissimus esset, et dum cum plurimis gentibus pugnasset, dirigens iter suum in [Col. 0525] Europam, inter Rhenum et Danubium consedit, ibique mortuo Francione, plurima prelia gesserunt quos reliquit, quibus attriti, ad parvam manum deducti sunt. Hinc duces ex se constituerunt, attamen jugum alterius ferre semper recusaverunt. Ex quibus progressi estimantur qui adhuc Franci vocantur.

(H. R.) Mortuo autem Aenea, Ascanius, filius ejus, quem ei Creusa apud Trojam peperit, quemque secum adduxit, regnum suscepit, annisque 38 regnavit. Genuit autem Lavinia filium post mortem Aeneae, quem Postumum Aeneam vocavit, qui etiam Silvius dictus est, ut quidam dicunt (JORD.) quia Lavinia, metuens invidiam Ascanii, clam eum in silva genuit et nutrivit. (H. R.) Quem tamen Ascanius summa pietate educavit, et derelinquens Lavinium novercae suae Laviniae, Albam condidit civitatem, ibique regnavit, filiumque generans Julium vocavit, unde familia Juliorum orta est. Cumque regnasset Ascanius annis 38, et filius ejus adhuc esset parvulus nec regendis civibus idoneus, fratrem suum Postumum Aeneam Silvium regni reliquit heredem, a quo reges postmodum dicti sunt Silvii, et ab Alba Albani (cf. JORD.)

(HIER.) His temporibus facta dicuntur ea quae de Ulixe referuntur, quomodo trieri fugerit Scyllam, hospites spoliare solitam. Scribit quoque Palefatus in primo libro incredibilium, Syrenas tunc fuisse meretrices, quae decipiebant navigantes.

Tunc etiam Pyrrus in templo Delphici ab Oreste occiditur, proditione sacerdotis Macharei.

Homerum quoque tunc fuisse quidam dicunt, de cujus tempore varia opinio est, aliis dicentibus eum fuisse post annos centum Trojanae eversionis, aliis post 200 aliis post 180 aliis diverso modo.
[Table: 1Kb]

Pelasgus, Sycion. rex 25us, regn. ann. 20.

Post Lapdon Hebreos in ditionem suam redigunt alienigenae annis 40, qui annumerantur temporibus judicum posteriorum secundum traditionem Hebreorum.

Samson judicavit populum Hebreorum annis viginti. Qui cum mirabiliter fortis esset, a gentibus putatus est Hercules.
[Table: 1Kb]

Ascanius, Albanorum rex primus, regn. ann. 38.

(HIER.) Teuteus, Assyriorum rex vicesimus octavus, regnavit ann. quadraginta. Cujus anno primo Ascanius civitatem condidit, quam Albam longam vocavit.

Zeuxippus, rex Svcioniorum 26us et ultimus, regnavit ann. 32.

Heli sacerdos pariter et judex erat annis quadraginta, sub quo arca capta est, quod ille audiens ceci de sella sua et mortuus est.
[Table: 1Kb]

Onixistes, Athen rex 13us, regnavit ann. 12.

Silvius Postumus, filius Aeneae, Albanorum rex secundus, regnavit annis 29.

Aphidas, Athen. rex 14us, regnavit annum unum.

Thymaetes, Athen. rex 15us, regnavit ann. 8.

Tineus, rex Assyriorum 29us, regnavit annis 30. Quo regnante filii Hectoris, expulsis Antenoris posteris, receperunt Ilium, Heleno subsidium sibi ferente.

Melanthus Athen. 16us regnavit ann. 37

Defecit regnum Sycioniorum, quod per annos 962 [129 1Kb] traditur porrectum.

Samuel propheta et judex et Saul rex populum Hebreorum regebant annis quadraginta. Ex hoc coeperunt reges esse in populo Hebreorum; Saul quippe primus erat (cf. HIER.)
[Table: 1Kb]

(HIER.) Aeneas Silvius, Albanorum rex tercius, regnavit ann. 31, In alia vero reperitur hystoria, Latinum Silvium quarto regnasse loco, Silviae et Melampodis filium, fratrem Postumi Silvii, et quinto, qui nunc hic quartus ponitur, Silviam Aeneam, Silvii Postumi filium.

Dercilus, rex Assyriorum tricesimus, regnavit annis 40. Quidam dicunt, hoc tempore Homerum fuisse.

Hoc tempore Peloponenses contra Athenienses dimicant. (AUG. c. 19.) Codrus autem rex Atheniensium [130 1Kb] Peloponensibus, suae civitatis hostibus, se interficiendum ignotus obtulit, sicque patriam liberavit, Responsum enim acceperant Peloponenses, tum demum se superaturos esse Athenienses, si regem illorum non occidissent; Codrus autem habitum pauperis induens, accessit ad castra colligens ligna, eosque jurgiis provocavit, donec eum quidam interfecerunt. (AUG. l. l.) Unde ait Virgilius: Et jurgia Codri. Quem Athenienses tanquam deum honore sacrificiorum coluerunt.
[Table: 1Kb]

[Col. 0525] (HIER.) Lacedemoniorum et Chorinthiorum regna exoriuntur; [Col. 0527] sed Lacedemoniorum rex primus Euristheus regnavit annis 42. Corinthiorum vero primus Alethes regnavit annis 35.

Codrus, filius Melanthi, rex Atheniensium 17us, regnavit annis 21.

Latinus Silvius, rex Albanorum quartus, regnavit ann. 50.

Hic finitur aetas tercia, habens annos nongentos quadraginta, et fiunt simul anni trium aetatum 2888. Quarta aetas dehinc incipit a David (cf. ISID. abb. Chron.)
[Table: 3Kb]

(HIER.) David ex tribu Juda rex Israel regnavit annis 40, prophetantibus in Judaea Samuele, Gath, Nathan, Asaph; sub quo Abiathar pontifex.

Medon, rex Athen. 18us, regnavit ann. 20.

Yxyon, rex Chorinthiorum secundus, regnavit annis 37.

Eupales, Assyriorum rex tricesimus primus, regnavit annis triginta octo. Cujus anno 30, ut quidam dicunt, Kartago condita est a Carcedone Tyrio, sive ut alii volunt a filia ejus Didone, anno centesimo tricesimo quinto post eversionem Trojae.

Aegis, Lacedemonum rex secundus, regnavit annum unum, post quem tercius Echestratus regnavit ann. 35. Acastus, Athen. rex 19us, regnavit ann. 36.

Salomon, filius David, omnium Hebreorum regum sapientissimus ac ditissimus, potitur regno Israhelitico, a patre David nobiliter dilatato, qui Domino monente templum Hierosolimis mirabiliter, patris suffragantibus impensis, quarto regni sui anno aedificare coepit, annoque regni 11o omne opus templi consummavit. Regnavit autem annis 40. Sadoch et Ahias Sylonites prophetabant.

Prima templi aedificatio, ex qua usque ad [131 1Kb] desolationem ejus anni 442, menses 4, dies 10, usque ad restaurationem vero ejus, id est ad secundum annum Darii, anni 512, menses 7, dies 20.

Egelaus, rex Chorint. 3us, regnavit ann. 37.

Alba Silvius, Albanorum quintus, regnavit ann. 39. Laosthenes, rex Assyriorum tricesimus secundus, regnavit annis quadraginta quinque.

Labotes, rex Lacedem. quartus, regnavit ann. 37. Archippus, rex Athen. 20us, regnavit ann. 19. Aegyptiorum dinastia 21a, in qua primus regnavit Semendis ann. 26.

Hic oritur dissonantia hystoriarum in annis videlicet Salomonis, qui in libro Regum dicitur annis quadraginta regnasse. Josephus vero dicit (III, 11), eum annis octoginta regnum tenuisse, et omne vitae illius spacium annorum 94 fuisse. Mortuo autem Salomone, regnum Hebreorum divisum est, et duae tantum tribus remanserunt cum Roboam, filio Salomonis, qui regnavit in Hierusalem; quae duae tribus ex eo quod David ex tribu Juda ortus est, dictae sunt Juda, unde et universa gens Judaeorum sortita est nomen; decem vero tribus retinentes antiquum nomen, Israel dictae sunt, regemque sibi elegerunt Hieroboam, qui regnavit in Samaria (cf. HIER. et AUG. XVII, 21).

(HIER.) Roboam itaque, filius Salomonis, regnavit super Judam in Hierusalem ann. 17, licet alii dicant 22. Cujus anno quinto Sesahc (ita Beda) sive [132 1Kb] Susachim rex Aegypti pugnans contra Hierusalem, cepit eam, et spoliavit templum. Prophetabant autem in Judaea Achias, Amos, Johel et Azarias.

Hieroboam autem regnavit super Israel in Samaria ann. 22, et peccare fecit Israel in vitulis aureis, quod malum per annos multo prevaluit (III Reg. XII).
[Table: 2Kb]

[Col. 0527] (HIER.) Thersippus, Atheniensium rex vicesimus primus, regnavit ann. 41.

Primnis rex Chorinthiorum quartus, regnavit [Col. 0529] annis triginta quinque.

Egyptus Silvius sive Atis, rex Albanorum sextus, regnavit annis viginti quatuor. Doristus, Lacedemoniorum rex quintus, regnavit annis viginti novem.

Pyriciades, rex Assyriorum tricesimus tercius, regnavit annis triginta.

His temporibus Ephesus condita est ab Andronico. Samus quoque conditur et Smirna in modum urbis ampliatur. Una etiam ex Sybillis claruit, quia plures legimus.
[Table: 4Kb]

[Col. 0529] Abia, filius Roboam regnavit super Judam in Hierusalem annis tribus (cf. HIER. et BEDAM.).

(HIER.) Pseusennes, rex secundus vicesimae primae dinastiae Aegyptiorum, regnavit annis quadraginta et uno.

Asa, filius Abiae, regnavit in Hierusalem super Judam annis quadraginta et uno, prophetantibus in Judaea Aggeo, Hieu, Amos, Johel, Azaria, qui et Abdo [133 1Kb] , Abdia, Michea (cf. HIER. et BEDAM.).

Nabath, filius Hieroboam, regnavit in Samaria annis duobus, quem interfecit Baasa, et regnavit pro eo (cf. HIER.).

Baasa regnavit super Israel in Samaria [134 1Kb] annis viginti quatuor.

Tria milia annorum ob origine mundi.

(HIER. et H. m.) Capis Silvius, qui Capuam condidit, filius regis superioris, rex Albanorum septimus, regnavit ann. viginti et octo.

(HIER.) Agesilaus, Lacedem. rex 6us, regnavit ann. 44.---Bachis, Chor. rex 5us, regnavit ann. 35.

Phorbas, rex Atheniensium vicesimus secundus, regnavit ann. triginta et uno. Offractheus, rex Assyriorum tricesimus quartus, regnavit annis viginti.

Hela, filius Baasa, regnavit super Israel annis duobus, quem occidit Zambri et regnavit in loco ejus [135 1Kb] septem diebus [136 1Kb] (cf. HIER.).

Amri, occiso Zambri [137 1Kb] , regnavit super Israel annis duodecim. Nefercheres rex Aegypt. regnavit ann. quatuor. Carpentius Silvius, rex Albanorum octavus, regnavit annis tredecim.

Josaphat, filius Asae, regnavit super Judam in Hierusalem ann. viginti quinque. Cujus temporibus prophetaverunt Helias, Heliseus, Abdias, Zacharias, Micheas.

Ahab, filius Amri [138 1Kb] , regnavit super Israel ann. viginti duobus.

Ammenopthis, rex Aegypt. regnavit ann. novem.

Offratanes, rex Assyriorum tricesimus quintus, regnavit annis quinquaginta.

(HIER.) Osochor rex Aegypt. regnavit annis sex.

Tiberinus Silvius, Carpentii filius, rex Albanorum nonus, regnavit ann. octo. (H. m.) Hic cadens in fluvium Albulam extinctus est, unde postea Tiberis appellatus est.

(HIER.) Megiales vel Migades [139 1Kb] , rex Atheniensium vicesimus tercius regnavit annis triginta.---Agelas rex Corinthiorum 6us regnavit ann. 30.

Spinnacheus rex Aegyptiorum regnavit annis 9.

Agrippa Silvius, filius Tyberini, rex Albanorum decimus, regnavit annis 40.

His temporibus quidam dicunt Homerum fuisse. In Latina quippe hystoria haec ad verbum scripta reperimus (ita Hier.): Agrippa apud Latinos regnavit. Homerus in Grecia claruit, ut testantur Apollodorus grammaticus et Euphorbus historicus ante Urbem conditam anno 143, et ut ait Cornelius Nepos ante olimpiadem primam anno 138.
[Table: 2Kb]

Archelaus, rex Lacedemoniorum 7us, regnavit annis 60.

Ochozias, filius Ahab, rex Israel regnavit in Samaria annis 2.

Joram, filius Ahab, frater Ochoziae, regnavit super Israel annis 12.---Joram, filius Josaphat, regnavit super Judam in Hierusalem annis 8. Quo tempore prophetabant in Judea Helias et Heliseus et Micheas. Septimo autem regni ejus anno Helias raptus est.

Spusennes rex Aegyptiorum regnavit annis 35.

Helias rapitur.

Aazias sive Ochozias (ita Hier.), filius Joram regis Juda, regnavit anno uno.

Athalia, mater Aaziae, regnavit in Hierusalem annis septem. Quae cum occidisset omne semen regis filii sui, Josabeth filia Joram, soror Aaziae, furata est Joas, filium regis Aaziae, et abscondit eum, qui postea regnavit (IV Reg. XI). (HIER.) Haec Josabeth uxor fuit pontificis Joiadae, quem Dominus in evangelio Barachiam vocat, qui clarus eo tempore habebatur, solusque post Moysen centum triginta annos vixisse perhibetur.

Hieu interfecit Joram, filium Ahab, regem Israel anno duodecimo regni sui, et regnavit ipse super Israel ann. viginti octo.

Joas, filius Aaziae sive Ochoziae, patrocinante Joiada pontifice regnavit super Judam in Hierusalem annis quadraginta. Hic anno sexto sive ut quidam scribunt (HIER.---Cf. lI, Par. XXIV.---Jos. IX, 10) tricesimo sexto regni sui Zachariam, filium Joiadae, occidit oblitus bonorum quae fecit sibi Joiada.

(HIER.) Heliseus moritur.
[Table: 3Kb]

[Col. 0531] Diognitus, rex Athenarum vicesimus quartus, regnavit ann. viginti octo.---Eudemus, rex Corinthiorum septimus, regnavit annis viginti quinque.

Acrazapes, rex Assyriorum tricesimus sextus, regnavit annis quadraginta duobus.

Aremius Silvius, Agrippae filius, Albanorum rex undecimus, regnavit annis decem et novem. Hic inter montes ubi nunc Roma est presidium Albanorum ponens, ob impietatem fulminatus est. Hujus filius Julius Proculus proavus fuit Julii Proculi illius qui cum Romulo Romam commigrans fundavit Juliam gentem.

Sisonchus rex Aegypt. regnavit ann. viginti et uno.

Joazhaz, filius Hieu, regnavit super Israhel annis decem et septem.

Aristedemes, rex Chorinthiorum octavus, regnavit annis triginta quinque.

Fereclus, rex Athenarum vicesimus quintus, regnavit annis decem et novem.

Aventinus Silvius, Aremii filius, Albanorum rex duodecimus, regnavit ann. triginta sex. De cujus nomine mons Aventinus dictus est, quia ille ibi sepultus est.

Amasias, filius Joas, regnavit in Hierusalem annis viginti et novem.

[Col. 0533] Joas, filius Joachaz, regnavit super Israel annis sedecim.---Osorthon rex Aegypt. regnavit ann. quindecim. Theleclus [140 1Kb] , rex Lacedemoniorum octavus, regnavit annis quadraginta.

Arifron, rex Atheniensium vicesimus sextus, regnavit annis viginti.

Tonos Concoloros, quem Greci Sardanapallum nominant, rex Assyriorum tricesimus septimus regnavit annis viginti. (OROS. I, 19.) Hic muliere corruptior inter scortorum greges femineo habitu purpuram colo tractans, a nullo suorum pene videbatur, a prefecto autem suo Arbace, qui tunc Medis prefuit, visus atque exsecrationi habitus, mox etiam, excitis Medorum populis, provocatus ad bellum, vincitur, seque ardenti pyrae pre dolore injiciens concrematur; sicque Arbaces regnum capiens ad Medos transtulit; regnum vero Assyriorum post annos mille ducentos 19 a primordio regni Nini, ex quo vero pater ejus Belus regnare coepit post annos mille 294 finem tantae diuturnitatis accepit (cf. HIER. et BEDAM). Ferunt (HIER.) autem, interim usque ad Dejochum regem sine principibus res agi, et in medio hoc tempore Chaldeos proprie prevaluisse, quorum separatim quaedam regum successiones feruntur. Reliquae quoque gentes propriis regibus utebantur. Idem Sardanapalla Tharsum atque Anchiliadem condidit.

Per idem tempus Esiodus poeta claruit, atque Fidon Argivus mensurarum pondera reperit. Lycurgus Lacedemoniis jura componit.
[Table: 2Kb]

Thelegotes rex Aegypt. regnavit ann. tredecim. Hieroboam, filius Joas, regnavit super Israel ann. quadraginta et uno.

Agemon, nonus rex Chorinthiorum, regnavit annis sedecim.

Ozias, qui et Azarias, filius Amasiae, regnavit super Judam annis quinquaginta duobus. Prophetabant hoc tempore Osee, Amos, Jonas, Ysaias, Micheas.---Ponibastes rex Aegypt, regnavit ann. viginti quinque.---Thespieus, Atheniensium rex vicesimus septimus, filius Arifronis, regnavit ann. viginti septem.

Hucusque ferunt hystoriae regnum Assyriorum stetisse a primo anno Nini per annos mille ducentos triginta [141 1Kb] et novem; ex hinc Medorum incipit regnum (cf. HIER).

Arbaces Medus interfecto Sardanapalla rege Assyriorum, regnum eorum ad Medos transtulit, ipseque primus ibi regnavit viginti octo.
[Table: 2Kb]

(HIER.) Procas Silvius, filius Aventini, rex Albanorum duodecimus [l. tredecimus, E. P.], regnavit annis viginti tribus. Alexander [142 1Kb] , rex Chorinthiorum decimus, regnavit annis viginti quinque.

Hoc in tempore regnum Macedonum sumpsit exordium, quorum rex primus Caranus fuit, qui annis viginti octo regnavit.---Thalcamenes, rex Lacedemoniorum nonus et ultimus, regnavit annis triginta.

Osorthon rex Aegyptiorum, quem ipsi Herculem cognominaverunt, regnavit annis novem.

Agamestor, rex Atheniensium vicesimus octavus, regnavit annis viginti.

Zacharias, filius Hieroboam, regnavit super Israel mensibus sex, quem interficiens Sellum regnavit pro eo mense uno; hunc quoque interfecit Manaem et regnavit pro eo, sicque annus ille consumitur per diversos.

Amulius Silvius, Procae filius, rex Albanorum quartus decimus, regnavit annis quadraginta tribus. Hic habuit fratrem Numitorem, quem ipse regno privavit. (H. m.) Procas quippe, pater eorum, cum obisset, testamentum hereditatis duobus filiis suis Numitori et Amulio reliquit, ut unus pecuniam suam, alter regnum acciperet. Amulius [143 1Kb] vero fratri sui Numitori electionem dedit, ut quod desideraret acciperet. Qui pecuniam tulit, regnum Amulius obtinuit. Qui cum consuleret oraculum, responsum est ei quod a stirpe fratris occidendus foret; statimque fratrem de regno expulit. Qui abiens, vixit in agro suo. Erant autem e duo filii, Sergestus et Rhea, quae et Ilia est dicta. Metuens ergo Amulius responsum, Sergestum ad venationem secum duxit, eumque in venatione occidit, sororem vero ejus Rheam adimendi partus gratia Vestalem virginem fecit. (JORD.) Quae stupro subdita et gravida inventa, dum scelus suum excusare nititur a [Col. 0535] Marte se compressam mentitur. (H. m.) Quae cum duos geminos peperisset, septimo anno regni patrui, juxta legem viva defossa est in terra, pueros vero rex jussit exponi. Quos juxta ripam Tyberis vagiantes Faustulus, regii pastor armenti, inveniens, ad uxorem suam Accam Laurentiam detulit, quae ob rapacitatem corporis questuosi propter pulchritudinem a vicinis appellabatur Lupa. Unde et adhuc meretricum cellae lupanaria dicuntur. (JORD.) Acca vero pueros nutriens, inter alios pastores conversari docuit. Unde et a poetis finguntur a lupa in silva lactati et nutriti. Pueri vero Remus et Romulus cum adolevissent, collecta pastorum et latronum manu, Amulium apud Albam in ultionem matris interficiunt, et avum suum Numitorem in regnum constituunt.
[Table: 1Kb]

Multa [(202) 1Kb] dissonantia est hystoriarum in dispositione regnorum Juda et Hierusalem [144 1Kb] , dicentibus aliis sic, aliis vero sic. In ipsis quoque Hebreorum libris, quorum auctoritate utimur, scilicet Josepho et Regum volumine ac Paralypomenon, quaedam in hujusmodi serie inveniuntur, quae sibi convenire non posse probantur, dum quidam regum tot et tot annis regnasse legantur, et tamen aliqui eorum necdum finitis precedentium annis alteri cum alteris maturius incoepisse regnare scribantur. Quod utrum vitio scriptorum pro varietate numeri errantium sit depravatum, vel qua ratione sic variatum, necdum invenimus certum. Quae dissonantia hoc in loco et in serie sequentium quatuor regum Israel usque in ejusdem regni destructionem reperitur, ubi liber Regum et ceteri Hebreorum cronicorum scriptoribus multum discordare videntur. Nam ut multis hystoriographis consentientibus habetur in cronicis (HIER.), Hieroboam, filius Joas, regnavit in Israel ab 18o anno Amasiae per 40 annos et unum usque in vicesimum nonum Oziae sive Azariae, filii Amasiae, cujus tricesimo Zachariam, filium Hieroboam, cum sex menses regnaret, occidit Sellum, et regnavit pro eo mense uno; nam hunc occidens Manaem, regnavit pro eo annis decem usque in quadragesimum Azariae; a cujus 41o Phacee, filius Manaem, regnavit annis decem usque in quinquagesimum Azariae; a cujus quinquagesimo primo Phaceae, filius Romeliae, annis viginti usque in secundum Achaz regis Juda; a cujus tercio Osee annis novem usque in undecimum Achaz, qui est quintus decimus Madidi regis Medorum, quo anno multi scribunt captas esse decem tribus Israhel.

Haec cum juxta multorum opinionem sic teneantur, et in cronicis eodem modo scribantur, Hebreorum volumina, in quibus et liber Regum apud nos nescio an viciatus an purus, multum ab his discordare videntur; ubi scribitur (II, c. XIV sq.) quod supradictus Hieroboam, filius Joas, regnaverit in Israel a quinto decimo anno Amasiae regis Juda, Zacharias vero, filius Hieroboam, a tricesimo octavo Azariae, filii Amasiae, novem annis in medio transilitis. Quod qua ratione positum sit nescio. Cum enim Azarias rex Juda septimo decimo Hieroboam regis Israel quinquaginta duobus annis regnasse dicatur, Hieroboam vero quadraginta et uno regnum tenuisse dicatur, patet quod istius anni finiantur vicesimo octavo illius anno, qui regnare coepit suo septimo decimo. Et cum Zacharias, filius Hieroboam, tricesimo octavo Azariae regis Juda per sex tantum menses regnasse dicatur, invenire non valeo qua ratione a regno paterno, nemine interim regnante, tam diu suspenderetur, ut decimo a patris morte anno vix hereditate paterna potiretur, moxque post menses sex interficeretur. Nam Sellum quidam hunc occidit, ipseque secundum hanc computationem 39o Azariae anno mense uno regnavit; sed Manaen hunc interficiens, eodem anno regnare coepit, et usque ad quinquagesimum Azariae annum per decem annos regnavit. Cujus filius Phacee quinquagesimo et quinquagesimo primo Azariae anno regnavit per biennium, cum juxta superiorem supputationem in cronicis scribatur regnasse per decennium. Quem interficiens Phacee, filius Romeliae, regnavit in loco ejus annis 20, a quinquagesimo secundo Azariae anno usque in tercium Achaz, filii Jonatham, regis Juda, qui 18o anno ejusdem Phacee regnare coepit et sedecim annis regnavit. Osee vero, filius Hela, ultimus regnavit in Samaria super Israel annis novem, juxta quosdam cronicorum scriptores a tercio anno Achaz regis Juda, qui est septimus Madidi regis Medorum, ut captivitas decem tribuum, quae nono Osee anno facta est, in quintum decimum Madidi regis occurrat. At secundum Hebreorum libros quarto decimo Achaz regnare coepit Osee in Israel, decem annis item a morte Phacee nescio qua ratione intermissis, cum idem tamen Osee legatur Phacee propter regnum interfecisse. Hoc igitur ordine sexto anno Ezechiae regis Juda, qui est 26us Madidi, nonus Osee annus occurrit, in quo ipse cum toto Israel captivatus est. Haec secundum Hebreos.

Has igitur diversitates in hystoriis inveniens, sed neutram partem veluti nullius auctoritatis homuncio reprehendere presumens, utriusque notavi opinionem, ut studiosiorem [145 1Kb] lectorem reddam cautiorem.

Nunc regum tempora, ut in cronicis inveni, sicut et hucusque perducta sunt, transcurram, in ultimo tantum Israheliticorum, hoc est in Osee, Hebreorum voluminum sequar auctoritatem.
[Table: 1Kb]

(HIER.) Manaem, filius Gaddi, regnavit in Samaria super Israel annis decem.

Sosarmus, rex Medorum secundus, regnavit annis triginta. Cujus anno secundo Remus et Romulus nati sunt. (JORD.) Tunc etenim post innumerabiles, ut ita dicam, Laurenti loci et Latii reges Silvios Albanosque, qui per annos trecentos in Italia regnaverunt quamvis pauperrime, Amulius regnavit, cujus anno septimo de fratris sui Numitoris filia hi duo fratres nati sunt, qui postea Romam condiderunt, (HIER.)---Spamus rex Aegypti regnavit annis decem.---Thelestes, rex Chorinthiorum undecimus et ultimus, regnavit annis duodecim.

Phacee, filius Manaen, regnavit in Israel annis decem secundum quosdam (HIER.), juxta Hebreos vero annis duobus.---Chinus, rex Macedonum secundus, regnavit annis duodecim.
[Table: 1Kb]

Finis regni Lacedem.

Bocchoris rex Aegypti regnavit annis quadraginta sex. Hic Aegyptiis jura constituit, sub quo et agnus locutus est.

Aeschilus, Agamestoris filius, rex Atheniensium vicesimus nonus, regnavit annis viginti tribus. Hujus anno secundo, qui ab excidio Troiae quadringentesimus quintus computatur, olympias prima coepit, quem Yphitus, filius Fraxonidis filii Hemonis, primus instituit, in qua Chorebus Eliensis victor extitit. Antea siquidem Elii quinquennale certamen agebant, quatuor annis in medio completis, in quibus annuos principes constituebant.

Ab hoc tempore hystoria Grecorum vera esse creditur; nam antea ut cuique visum fuit diversas protulerunt sententias.

(OROS I, 20). Ea tempestate Phalaris Siculus arrepta tyrannide Agrigentinos populabatur. Qui crudelis mente, commentis crudelior, omnia nefaria in innocentes agens, invenit aliquando quem juste puniret injustus. Nam Perillus quidam aeris opifex, tyranni affectans amiciciam, aptum munus crudelitati illius ratus, taurum aeneum fecit, cui januam e latere apposuit, ut cum aliquis inclusus ibidem subiectis ignibus torreretur, sonum vocis pre dolore clamantis cavitas aeris augeret, nefarioque spectaculo mugitus pecoris, non hominis gemitus videretur. Sed Phalaris factum amplexus, factorem vero execratus, et crudelitati materiam prebuit et ultioni. Nacta quippe occasione, ipsum opificem sua punivit inventione.

(Ibid., c. 20). Tunc etiam Peloponensium Atheniensiumque maximum bellum totis viribus animisque commissum est, in quo mutuis caedibus ad hoc coacti sunt, ut velut victi se ab alterutro subtraherent bellumque desererent,

Quibus etiam temporibus Lacedemonii contra Messenios per annos viginti indefesso furore bellantes, quamvis sepius ancipiti victoria, demum superabant. Sciendum est autem ipsam esse Spartam quam et Lacedomoniam civitatem, atque inde Lacedemonios Spartanos dictos.
[Table: 1Kb]

(HIER). Regnum Lydorum incipit, quorum rex primus Ardysus regnavit annis triginta sex.

Olympias prima incipit

Phacee, filius Romeliae, interfecit Phacee, filium Manaen, regem Israel, et regnavit in loco ejus annis viginti, secundum quosdam (HIER.) a quinquagesimo primo Azariae regis Juda, juxta Hebreos vero ab anno sequenti.

Joatham, filius Oziae sive Azariae, regnavit super Judam in Hierusalem annis sedecim, prophetantibus in Judaea Osee, Ysaia, Michea, Amos, Johel, Jona.---Tyrimnas, rex Macedonum tercius, regnavit annis triginta octo.

Madidus, rex Medorum tercius, regnavit annis quadraginta. Cujus tempore in Sicilia Siracusa et Cathina conditae sunt. Roma quoque ejus tempore condita est.

Achaz, filius Joatham, regnavit super Judam annis sedecim. Sub quo prophetabant idem qui et supra.

Alcmeon, rex Atheniensium tricesimus, regnavit annis duobus. Dehinc principes qui usque ad mortem suam rei publicae preerant desierant, et in decem annos magistratuum consuetudo versus est, ubi primus erat Carobs, filius Eschili.

Ab hoc etiam tempore secundum quosdam (HIER.) regnare coepit Osee super Israel interfecto Phacee, sed juxta Hebreorum volumina post undecim annos, scilicet a quarto decimo Achaz.

Numitor a nepotibus suis Remo et Romulo restitutus in regnum, occiso ab eis Amulio fratre suo, regnavit apud Albam anno uno, qui est annus nonus Madidi regis Medorum (cf. H. m. et JORD). Quo anno idem fratres urbem exiguam in Palatino monte constituunt, 10 Kal. Mai anno 429. post excidium Troiae, exactis ab origine mundi annis 3,211. Cumque eam vallo circumdarent, sed Remus vallum non posse sufficere ad tutelam novae urbis increparet, ejusque angustias transsiliret, a Fabio Romuli duce aratro pastorali occisus est Quidam vera dicunt (cf. LIV. II, 6, 7.), hanc fuisse causam interfectionis ejus, quod condita civitate contenderint, ex cujus nomine vocaretur. Cumque statuissent illud augurio perquirere, Romulus ascendens montem Palatinum vidit vultures septem advolare, Remus vero in Aventino monte vidit duodecim, et ob hoc a militibus Romuli occisus esse refertur. Tunc Romulus solus regno potitus, urbem ex suo nomine Romam vocavit, templumque in ea faciens, asylum, id est domum refugii, appellavit, pollicitus cunctis illuc confugientibus impunitatem (H. m.). Quam ob causam magna multitudo ad eum confluxerat. Latini denique Tuscique pastores, transmarini quoque Friges, qui sub Aenea, Archades etiam, qui sub Evandro convenerant, et cum his, ut Salustius ait (Cat. c. 6), Aborigenes, quasi in unum corpus convenientes, Romanum populum confecerunt. Tunc centum ex senioribus elegit, quorum consilio ageret omnia, quos senatores ob senectutem, et patres ob similitudinem curae nominavit. Mille etiam pugnatores elegit, quos a numero milites appellavit (JORD.---H. m.). Cumque non haberent uxores, simulatis ludis equestribus vicinarum urbium populos ad spectaculum invitant ex Sabinia, eorumque virgines rapiunt anno ab Urbe condita quarto. Qui commotis bellis propter injuriam raptarum virginum urbem cingunt (JORD). Tunc per Tarpeaim virginem proditis portis intromissi Sabini, pugnam movent; sed quaedam ex his quae jam enixae fuerant, procedentes cum filiis, patres et cognatos flexerunt, sicque pacem inter eos et maritos fecerunt. (cf. LIV. I. 13.) (H. m.) Tarpeia vero clypeis obruta est in monte qui ab ejus nomine Tarpeius appellatus est, in quo postea Capitolium constructum est. Pepigere autem Romani cum [Col. 0539] Sabinis amicicias, in tantum ut Titus Tatius rex Sabinorum jam senex pariter cum Romulo regnaret. (OR.---H. m.) Qui cum post non multum tempus vita excederet, sive, ut quidam * ferunt, ab ipso Romulo extingueretur, Romani et Sabini unus efficiuntur populus. Ad quam conjunctionem confirmandam Romani nomina Sabinorum suis preponebant nominibus, et Sabini Romanorum invicem suis, et ex illo consuetudo tenuit ut nemo Romanus sit absque prenomine. Propter hanc etiam societatem cum Sabinorum more Romulus hastam longam ferret, quae illorum lingua cyris dicebatur, Quirinus dictus est, et Romani Quirites exinde appellati sunt. Sic igitur Romanum imperium, quo neque ab exordio ullum fere minus, neque incrementis ullum aliud orbe toto amplius, a Romulo sumpsit exordium (AUG. XVIII, 22.). Eo autem tempore quo Roma condita est, populus Israel habitabat in terra promissionis annos sexingentos octoginta quinque, quorum viginti septem pertinent ad Josue, deinde ad tempus judicum trecenti octo, ex quo autem reges ibi esse coeperunt erant anni trecenti quinquaginta; et rex tunc erat in Judea Achaz.

(AUG. l. l. c. 23). Hoc tempore Sybilla Erithrea, sive ut quidam volunt Cumana, fuisse traditur, quae nonnulla de Christo manifeste scribit
[Table: 1Kb]

(HIER). Numitor itaque regnavit Albanis anno uno.---Charobs principabatur Atheniensibus annis decem.---Romae coepit aedificari.

Romulus, a quo Romanum coepit imperium, regnavit annis triginta octo, et apud paludem Caprae fulmine ictus 7. Kal. Aug. nusquam comparuit, et suadente Julio Proculo, qui illum in augustiore forma sibi apparuise et pro numine se adorari precepisse dicebat, ad deos transisse creditus est, et Quirinus consecratur (JORD.) Quidam tamen dicunt, ob asperius ingenium a senatu eum fuisse discerptum.

Osee, filius Hela, interfecit Phacee, filium Romeliae, regem Israel, et regnavit ipse in Samaria super Israel novem annis juxta Hebreos a quarto decimo Achaz regis Juda, undecim interjectis ab interfectione Phacee, secundum alios (HIER.) vero a tercio anno Achaz (JOS. XI, 20). Nono autem regni Osee ascendit Salmanasar, qui et Teglatphalassar, rex Chaldeorum, et cepit Samariam, et captivavit Israel, id est decem tribus, et transtulit eas in montem Medorum, cessavitque regnum Israel in Samaria, ubi regnatum est per annos 260 [146 1Kb] et menses septem ac dies septem, ex quo a domo David et tribu Juda seperaverunt se ceterae tribus, a tempore vero quo sub principe Jhesu provinciam obtinuerunt eandem erant anni nongenti quadraginta septem. Misit autem Salmanasar ad custodiendam regionem Israhelitarum accolas Assyrios, qui proprie vocati sunt Cuthei, quia [147 1Kb] a quodam flumine Cutha migraverunt. Hi emulatores Judaicae legis facti, Samaritae sunt appellati.
[Table: 1Kb]

Aesimeles prefuit Athen. ann. 10 Aliattes, rex Lydorum secundus, regnavit ann. 14.

Ezechias, filius Achaz, regnavit in Judaea annis viginti novem, prophetantibus Ysaia et Osee. Cujus anno sexto captivatae sunt decem tribus juxta Hebreos, et defecit regnum Israhel.

Anno vero 14. Ezechiae ascendit Sennacerib, filius Salmanasar, in Judaeam, et cepit civitates ejus, et obsedit Lachis et misit servos suos in Hierusalem ad blasphemandum nomen Domini. Angelus autem Domini noctu venit in castra regis, et percussit de exercitu ejus octoginta quinque milia, et reversus est rex cum ignominia in terram suam, ibique a propriis filiis interfectus est (II. Reg. XVIII, 19.) Quo in tempore Tobias fuit in captivitate, captus a Salmanasar.

(AUG. l. l., c. 24, 25.) Eo tempore Thales Milesius ex septem sapientibus unus claruit. Sunt autem haec nomina septem illorum qui dicebantur sapientes: Thales Milesius, Pithacus, Mitilineus, Solon Atheniensis, Chilon Lacedemonius, Pariandrus Chorinthius, Cleobulus Lvdius, Bias Prieneus. Olympias decima.
[Table: 1Kb]

* Defecit regnum Israel, captivatis decem tribubus. (HIER.) Perdiccas, rex Macedonum quartus, regnavit annis 51.

Elidicus Atheniensibus annis decem prefuit. Meles tercius Lydorum regnavit annis 12.

Sebichus regnavit Aegypt. ann. 12.---Yppomenes Atheniensibus prefuit annis decem.

Cardiaces, rex Medorum quartus, regnavit annis tredecim.

Eo tempore Sybilla Samia, quae et Erofila dicta est, in Samo habebatur insignis.---Nicomedia est condita, quae prius Astacus dicebatur.
[Table: 1Kb]

Candales, rex Lydorum quartus, regnavit ann, 17.

Post mortem Romuli senatores rem publicam rexerunt, singuli quinis diebus, et ita unus annus expletus est.
[Table: 1Kb]

Numa Pompilius, rex Romanorum secundus, regnavit annis quadraginta. (H. m.) Hic bellum quidem nullum gessit, sed non minus quam Romulus Urbi profuit. Nam leges Romanis moresque constituit, qui usu praeliorum quasi latrones et semi barbari videbantur. Annum quoque in decem menses divisit secundum quosdam (H. m.), qui prius sine aliqua subputatione confusus erat. Quidam vero dicunt (HIER., Isid.), quod prius sub Romulo decem menses habuerit annus, et iste duos, id est Januarium et Februarium, adjecerit. Hic capitolium a fundamentis aedificavit.

(H. m.) Hujus tempore Glaucus primus ferramenti glutinum excogitavit.
[Table: 2Kb]

(H. m.) Leucrates prefuit Athen. annis 10.

Manases, filius Ezechiae, regnavit super Judam annis quinquaginta quinque. Hic inter multa mala, quibus Dominum irritavit, precipisse fertur Ysaiam prophetam serra lignea secare (cf. HIER, in Isai. fin.---JORDAN). Unde divina permissione captivatus a rege Babyloniae et ferreis vinculis alligatus, poenitentiam egisse fertur, cujus poenitentiae canticum etiam legitur. Postea vero in regnum reversus et bene conversatus, successorem regni reliquit Ammon filium suum.

(HIER.) Tracus Aethyops rex Aegypt. ann. 20.

Dejoces, rex Medorum quintus, regnavit annis quinquaginta quatuor. Cujus tempore Archilocus et Symonides et Aristoxenus musici habentur illustres.

Absander prefuit Athen. Ann. 10. Gyges, rex Lydorum quartus, regnavit annis 36. Erixias prefuit Athen. annis decem.

Aethyops, qui et Mermes, rex Aegypt. regnavit ann. 12. Argeus, rex Macedonum quintus, regnavit ann. 38. Post haec novem ex nobilibus urbis [148 1Kb] electi sunt, qui annuatim regerent rem publicam Atheniensium.

Stephinatis rex Aegypt. regnavit ann. septem.

(ISID.) Tullius Hostilius, Romanorum rex tercius, regnavit annis triginta duobus. Hic primus Romanorum purpura et fascibus usus est, et in re publica prior censum exegit. (JORD.---H. m.) Hic omnem militarem disciplinam et usum belli instituit, et exercitata juventute bellum Albanis intulit, ab urbe Roma distantibus duodecim miliariis, illisque sexta congressione devictis, Albam destruxit. Hic etiam Vegientes et Fidenates devicit, quorum alii sex miliariis, alli decem et octo ab urbe distabant. Hic, adjecto Celio monte, urbem valli ambitu ampliavit. Tricesimo autem et secundo anno regni sui cum omni domo sua fulmine arsit.
[Table: 1Kb]

(HIER.) Necepses rex Aegyptiorum regnavit annis sex. Nechao regnavit Aegypt. ann. octo. ab inicio 3300.

Ardisus, rex Lydorum 6us, regnavit ann. 37. Spammetius rex Aegypt. regnavit annis 44.---Pausanius, rex Spartanorum, condidit Bizantium, quae postea Constantinopolis dicta est.

Ammon, filius Manase, regnavit in Hierusalem super Judam annis duobus secundum Hebreos, juxta septuaginta vero annis duodecim, qui et in cronicis ponuntur (cf. HIER.)

Fraortes, rex Medorum sextus, regnavit annis viginti quatuor (HIER.) Hujus tempore Thales Milesius et Terpander musici claruerunt. Annus centesimus ab exordio Romae. Philippus, rex Macedonum sextus, regnavit ann. 38.

Josias, filius Ammon, regnavit super Judam annis triginta duo [149 1Kb] . Cujus anno tercio decimo Hieremias prophetare coepit. Prophetabant etiam temporibus ejus Soffonias et Olda mulier.---(JORD.) Hic ergo lucos succidit, et idola gentium de regno suo abjecit, et integre Deum coluit.

(HIER.---Jord.) Ancus Marcus, Romanorum rex quartus, nepos Numae ex filia, regnavit annis viginti tribus. Hic moenia muro amplexus est, et influentem urbi Tyberim ponte commisit, Ostiamque civitatem coloniam in ipso maris fluminisque confinio sexto decimo miliario ab urbe Roma constituit, jam tunc videlicet presagiens animo, futurum, ut totius mundi opes et commeatus illo velut maritimo urbis hospitio reciperentur. (H. m.) Hic finitimos Tusciae populos duodecim potentes innumeris conflictibus concidit, et Aventinum montem et Janiculum adjiciens, urbem ampliavit.
[Table: 1Kb]

Cyaxares, rex Medorum septimus, regnavit annis triginta duobus. Hujus anno quarto Epydaunus [151 1Kb] condita est, quae postea Dyrachium vocata est. Ejus etiam tempore Arion Methymneus clarus habebatur, qui a delphine vectus dicitur.

Sadiattes, rex Lydorum 7us, regnavit ann. 15.

(JORD.) Tarquinius Priscus, Romanorum rex quintus regnavit annis tringinta septem. Hic quamvis transmarinae originis regnum ultro peteret, ob industriam suam et elegantiam a Romanis regnum accepit, quippe qui Chorintho oriundus Grecam eloquentiam Italicis artibus miscuisset (H. m.) Hic numerum senatorum duplicavit, circum Romae aedificavit, ludos instituit. Sabinos vicit, primusque Romam triumphans intravit, muros et cloacas fecit, capitolium inchoavit. (JORD.) Fasces, trabeae, curules, anuli, phalera, paludamenta, pretextae, togae pictae, omnia denique ornamenta et insignia sub hoc sumpta sunt a diversis populis subactis. (H. m.) Tricesimo igitur et septimo imperii sui anno per filios Anci, cui successerat, ipse occisus est. (HIER.) Cujus anno duodecimo Pitacus Mitileneus, ex septem sapientibus unus, cum Frenone Atheniensi Olimpico ludo congressus, vicit eum.

[Col. 0543] His temporibus Stersicorus poeta et Alceus et Sapho, quae Saphicum metrum invenit, claruerunt.
[Table: 1Kb]

Nechao [152 1Kb] secundus, qui et Necepsus, rex Aegypt. regnavit annis 6.

Joachim, qui et Eliachim sive Jechonias, filius Josiae, regnavit in Hierusalem annis undecim. Cujus pater Josias tricesimo secundo regni sui anno cum Nechaone rege Aegypti ipso invito congressus, occiditur. Pro quo filius ejus Joachaz regnavit mensibus tribus (II Reg. 23); sed veniens pharao Nechao rex Aegypt. in Hierusalem, amovit eum ne esset rex, et abduxit eum secum in Aegyptum, constituitque pro eo regem Eliachim, fratrem ejus, et vertit nomen ejus Joachim. Hic fuisse creditur, de quo per Matheum (cap. 1.) dicitur: Josias genuit Jechoniam et fratres ejus in transmigrationem Babylonis. Tres quippe filios genuit Josias, Joachaz, Eliachim, Mathaniam, qui postea dictus est Sedechias, sicut Eliachim vocatus est Joachim et Jechonias. Anno igitur tercio Joachim ascendit Nabuchodonosor rex Babylonis et cepit Judaeam anno primo regni sui, et factus est ei tributarius Joachim annis tribus (II Reg., 24.). (HIER.) Transtulit autem Nabuchodonosor in Babylonem partem vasorum domus Dei et multos ex Judeis, inter quos et Ezechielem et Danielem, Ananiam, Azariam Misahelem adhuc pueros (II Par. 36.) Postea vero cum rebellaret Joachim, venit contra eum Nabuchodonosor, captumque et catenis vinctum duxit in Babylonem, sicut in Paralyppomenon (l. l.) legitur, secundum Regum vero librum (l. l.) dormisse cum patribus suis et extra muros Hierusalem occisus dicitur. Quae diversitas sic solvitur. Vinxit eum quidem et duxit de Hierusalem, sed occidit eum in itinere juxta Hierusalem, ideoque secundum hoc quod ibi occisus est dicitur dormisse cum patribus suis, utpote in patria sua occisus, juxta illorum vero opinionem qui viderunt eum ex urbe abduci, dicitur in Babyloniam ductus. Mos quidem est scripturarum, secundum vulgi opinionem aliquando texere orationis seriem.
[Table: 1Kb]

(HIER.) Aliattes [153 1Kb] , rex Lydorum 8us, regnavit annis 49.

Psammutes, qui Spammeticus, rex Aegypti, regnavit annis duodecim.---Eropus, rex Macedonum septimus, regnavit annis viginti sex.

Joachin, qui et ipse Jechonias dictus est, filius Joachim, qui et Eliachim et Jechonias, regnavit in Hierusalem tribus mensibus et decem diebus, sicut et Joachaz, patruus ejus. (Jos. X, 6.) Hunc constituit Nabuchodonosor pro patre suo, quem occidit, regem universae provinciae, quam sibi subjecerat victo Nechao rege Aegypti et omni Syria de potestate ejus ablata. Postea paenituit Nabuchodonosor quod constituisset Joachin pro patre suo: formidavit enim ne, habens mali memoriam, pro nece paterna provinciam suam invaderet; misit qui obsiderent eum Hierosolimis, et venit ad civitatem, ut expugnaret eam. Joachin vero accipiens jusjurandum quod sibi nichil mali fieret nec civitati, egressus est ad regem cum matre et omnibus suis, et suscepit eum rex Babylonis octavo sive nono anno regni sui, sed non servavit fidem; precepit enim ipsum et matrem ejus et amicos et omnes fortes Israel ad se ligatos adduci, et ducens eos in Babylonem, habuit in custodia, patruum vero Joachin regis Mathaniam regem constituens, imposuit ei nomen Sedechiam, sicque annus iste finitur.

Iste Joachin non Joachim nomen habebat, mutata littera ultima de nomine patris sui, fuitque binomius; vocabatur enim Jechonias, sicut et pater ejus; et hic est Jechonias, qui post transmigrationem genuit Salathiel, Mortuo enim Nabuchodonosor, ut Hieremias testatur (c. 52 ad fin.): in 37o anno transmigrationis, Joachin regis Judae 12o mense, 25 die mensis Evilmerodach, rex Babylonis ipso anno regni sui elevavit caput Joachin regis Judae, et eduxit eum de domo carceris, et locutus est cum eo bona, et posuit thronum ejus super thronos regum, qui erant post se in Babylone, et mutavit vestimenta carceris ejus, et comedebat panem coram eo cunctis diebus vitae suae.
[Table: 1Kb]

(HIER.) Prophetabant his temporibus Hieremias, Baruch, Sophonias.

Sedechias, qui et Mathanias, filius Josiae, frater Eliachim, qui et Joachim, regnavit in Hierusalem annis undecim (II Reg. XXV). Cujus anno nono venit Nabuchodonosor in Judeam, et obsessa est Hierusalem usque in annum undecimum Sedechiae. Cumque videret Sedechias urbem capiendam esse, fuga elapsus est. Quem persequentes Babylonii comprehenderunt cum uxore ac filiis, et adduxerunt eum ad regem in Reblata, sive ut alii dicunt in Arabatha, ubi ipso Sedechia inspiciente filios ejus et amicos jussit interfici, oculos vero ejus erui, ipsumque vinctum in Babylonem duci, et usque ad finem vitae Nabuchodonosor in custodia carceris includi (cf. Jos. X, 8). In hoc autem loco quibusdam videntur discordare Hieremias et Ezechiel, quia Hieremias (c. XXXVIII) predixit Sedechiam ducendum esse in Babylonem, Ezechiel (c. XII). vero dixit illum non visurum esse Babylonem; sed vera concordia utriusque prophetia completa est. Ductus est enim vinctus in Babylonem secundum Hieremiam, sed quia caecus ductus est, non vidit eam, juxta Ezechielis prophetiam (cf. JOS. l. l.).
[Table: 1Kb]

(HIER.) Astiages, rex Medorum octavus, regnavit annis triginta octo.---Solon leges dedit Atheniensibus.

Vafres, rex Aegyptiorum, regnavit annis triginta.

Anno undecimo Sedechiae capta est Hierusalem ab exercitu Nabuchodonosor, mense quarto, nona die mensis, anno tercio postquam obsessa est, regni vero Nabuchodonosor anno 19, sicut Hieremias testatur, qui dicit (c. XXIV), quartum annum Joachim, filii Josiae, primum fuisse Nabuchodonosor, cum in libro Danielis [Col. 0545] (c. I) legatur idem rex Babylonis anno tercio Joachim Hierusalem coepisse et spoliasse. Quae sibi quomodo conveniant, in questione est, nisi forte uterque illius hujus primus esset, scilicet finis tercii et principium quarti. Misit autem Nabuchodonosor principem militiae suae Nabuzardan in Hierusalem, qui veniens spoliavit templum, et succendit illud mense quinto, decima die mensis, anno Sedechiae regis undecimo, a prima aedificatione templi anno 443o; (JOS. X, 8) ab egressu autem filiorum Israel de Aegypto tunc erant anni 920 [154 1Kb] , menses 4, dies 10, a diluvio vero anni 1717, menses 4, dies 10, ex quo vero factus est Adam 3373, menses 4, dies 10 (cf. JOS). Mansit autem hic populus sub regibus a Saul et David per quingentos quinque annos, menses 4, dies 10, sub ducibus vero ann. 348 post mortem Moysi et ducis Jhesu. Haec ita se habent juxta Hebraicam veritatem; Josephus autem et alii quidam aliter sentiunt.

Rex autem Joachim [155 1Kb] caecatus est, et cum pontifice Josedech omnique populo captivus ductus est in Babylonem, permansitque captivitas haec per annos septuaginta usque in secundum annum Darii, licet Cyrus multos eorum absolverit. Numerantur autem hi anni secundum quosdam (HIER.) a tercio anno Joachim, qui et Eliachim, usque ad vicesimum annum Cyri, regis Persarum, porro secundum alios a 13o Josiae, patris Joachim, anno, quo Hieremias prophetare coepit, usque ad primum Cyri annum, secundum alios vero ab undecimo Sedechiae anno usque ad secundum annum Darii, tercii regis Persarum. Desolationis vero templi sub Dario completi sunt anni septuaginta. Hujus rei testis est Zacharias propheta, secundo anno Darii dicens: Domine omnipotens, quousque non misereberis Hierusalem, et civitatibus Juda quas despexisti? Hic septuagesimus annus est.

Nabuzardan igitur princeps militiae regis, succenso templo et transmigrato populo, quasdam reliquias ex pauperioribus populi reliquit in Judea ad excolendam terram et persolvenda tributa, preficiens eis Godoliam. (JOS. X, 9) Quem cum Ismahel de regio semine occidisset, timentes ceteri Babylonios propter necem ejus, ad Vafrem regem Aegyptiorum fugientes, Hieremiam prophetam invitum et contradicentem cum discipulo suo Baruch secum pertrahunt. Quinto autem anno captivitatis Hebraicae, cum subdidisset sibi Nabuchodonosor Ammonitas et Moabitas, perrexit in Aegyptum et subvertit eam, et reversus denuo Judaeos duxit captivos in Babyloniam anno regni sui 24o, nullum jam ex eis in provincia relinquens, per quos excoleretur, nec aliam gentem imponens, sicut apud Samariam factum est in captivitate decem tribuum; ideo desolata est omnis Judaea, et templum per annos septuaginta desolatum permansit. Omne autem tempus a captivitate Israel, id est decem tribuum, usque ad duarum tribuum transmigrationem fuit annorum 145, mensium 6, dierum 10.

Nabuchodonosor autem post secundum annum vastationis Aegyptiacae, qui est annus regni sui 27, vidit somnium de statua, quod interpretatus est Daniel; postea facta sunt illa omnia quae leguntur de erectione statuae et trium puerorum in ignem immissione, et de secunda ejus visione, quae significabat ejus abjectionem de hominibus per septem annos, et de reversione ejus denuo in regnum, quae omnia certis annorum spaciis non sunt distincta in libro Danielis; regnasse tantum illum annis 43 in commentario super Danielem dicit sanctus Hieronimus (cf. JOS. X, 11). Neminem vero moveat quod nos dicimus eum visionem vidisse anno regni sui 27, cum Daniel dicat in anno secundo regni sui eam sibi ostensam fuisse; sed sciat, juxta sanctum Hieronimum (ad c. II) ex traditione Hebreorum secundum annum regni ejus Danielem hic dicere non Chaldeorum et Judeae, quod diu jam tenuit, sed quod multis barbaris nationibus devictis postea acquisivit, et hunc esse apud Danielem eumdem secundum annum regni, quem Josephus dicit secundum vastationis Aegypti. Alioquin non stabit quod idem Daniel dicit, quod anno tercio Joachim, quem primum annum Nabuchodonosor dicunt, idem rex in Judaeam venerit, translatisque multis in Babylonem, eundem Danielem et socios ejus adhuc pueros nutriendos erudiendosque tradiderit, ut enutriti tribus annis postea starent in conspectu ejus. Tradit autem Josephus (X, 12), quod hujus quoque pater Nabuchodonosor dictus sit, et 21 annis in Babylone regnaverit. Quo defuncto, iste Nabuchodonosor regnavit annis 43 aut plus. Hic tantae fuit fortitudinis, ut etiam Majestenes in quarto Indicorum libro nitatur approbare hunc regem fortitudine et actuum magnitudine Herculem transcendisse. Post cujus mortem suscepit regnum ejus Evilmerodac, filius ejus, quem Josephus Almilmadapachum vocat (l. l.), qui Joachin de carcere sublevavit. Cui successit Baldasar, frater ejus, juxta Orosium [(203) 1Kb] et alios quosdam, sed Berosus, gentilis hystoriae scriptor, et Josephus aliter de successoribus ejus scribunt, quibus et beatus Hieronimus (in Dan. c. V) non dissentit, qui Baldasar filium Nabuchodonosor non fuisse dicit, Sic enim Josephus scribit (l. l.): Post mortem Nabuchodonosor Almilmadapachus successit in regnum, qui regem Joachin, qui et Jechonias, solvit a vinculis. Quo mortuo, Egesarius, qui et Neglisar, filius ejus, tenuit principatum. Eo mortuo, ad ejus filium Nabosardachum, qui et Laborsedech a quibusdam dicitur, pervenit imperium. Quod dum novem mensibus habuisset eo defuncto transiit ad Baldasar, qui et Naboar nuncupabatur (JOS. X, 13). Contra hunc regem castra metati sunt Cyrus rex Persarum et Darius rex Medorum. Qui cum obsiderent eum, quadam nocte inter epularum convivia vidit manum scribentem in pariete, ut legitur in Daniele (c. V, ad fin.), et ipsa nocte capta est civitas, et ipse Baldasar occisus est (JOS. c. 14). Darius itaque, filius Astiagis, quem Daniel (c. IX) filium Asweri nuncupat, qui et ipse alio nomine vocabatur a Grecis, cum esset major natu quam Cyrus---erat enim annorum sexaginta duorum---cedente sibi Cyro jure propinquitatis, Chaldeorum regnum obtinuit, unde Danielem secum abduxit in Mediam, eumque omni honore coluit (cf. HIER. in Dan. c. V). Erat enim unus inter tres satrapas quos Darius super trecentos sexaginta constituerat satrapas. Hunc ergo finem regni Babylonici, quem diximus, fuisse cognovimus. Sed cum tam potentes atque famosi Babyloniorum existerent reges, queritur quaenam causa sit cur non in numero et ordine illustrium habeantur regum. Scimus enim quoniam regnum Assyriorum, quod a Semiramide, Nini uxore, in Babylonia est fundatum, diuturno tempore in ea et usque ad Sardanapallum permansit. Quo interfecto, a Medorum prefecto Arbace regnum Assyriorum in Medos est translatum, Medorumque reges exinde in ordine et numero ab hystoriographis traduntur, donec ad Persas translatum est regnum. Ergo si regnum Assyriorum translatum est ad Medos, nunc regnum Babyloniorum quod sit si quis scire voluerit, recolat Asiam a Nino occupatam totumque orientem usque ad Indos, ab uxore vero ejus insuper Aethyopas aliasque nationes regno Assyriorum esse subjectas. Ex quo apparet, discedentem ad Medos Arbacem maximam regni partem dignitatemque invasisse ac penes se in Media retinuisse. Chaldei vero Babyloniam sibi adversus Medos vendicaverunt, [Col. 0547] et ita potestas Babyloniae apud Medos, proprietas vero regni apud Chaldeos fuit. Chaldei autem propter antiquam regiae urbis dignitatem, non suam dignitatem, sed illius vocare maluerunt. Unde factum est ut Nabuchodonosor ceterique post eum reges usque ad Darium et Cyrum, qui Chaldeorum regnum civitatemque Babyloniam destruxerunt, quamvis Chaldeorum viribus potentes, nomine tamen Babyloniae clari legantur.

(AUG. De civ. XVIII, c. 25.) His adhuc temporibus illi septem, quos antiquitas sapientes jactabat, fuerunt, qui nonnulla quidem honestiora morum precepta brevitate sententiarum complexi sunt, nichil autem monimentorum quod ad litteras attinet posteris reliquerunt, nisi quod Solon quasdam leges Atheniensibus dedit, Thales vero physicus fuit et suorum dogmatum libros reliquit.

(AUG. VIII, 2.) Pythagoras Samius, a quo ferunt phylosophiae nomen exortum, qui [(204) 1Kb] et arithmeticae artis et musicarum consonantiarum repertor fuisse dicitur, eisdem temporibus fuisse fertur. Nam cum antea sapientes dicerentur, qui aliis prestare videbantur, iste interrogatus quid profiteretur, phylosophum se esse respondit, id est studiosum vel amatorem sapientiae, quoniam sapientem profiteri se arrogantissimum sibi videbatur.

(HIER.) Per idem tempus etiam alii plures claruerunt: Alcmannius et Stersicorus poetae, Pherecides hystoriarum scriptor, Xenophanes physicus et tragedus, Sapho mulier in multis poematibus clara, Anaximander physicus, cujus magister erat Thales Milesius (cf. AUG. l. l.).
[Table: 1Kb]

(HIER.) Alcetas, rex Macedonum octavus, regn. ann. 29.

Finitur aetas saeculi quarta in captivitate Hebreorum, continens annos 486, et fiunt simul anni quatuor aetatum ab inicio mundi usque ad captivitatem 3374 (cf. ISID.) (BEDA.) Quinta aetas incipit a captivitate usque ad Christum.

(H. m.) Servius Tullus, Romanorum rex sextus, regnavit annis triginta quatuor. Hic genitus ex nobili femina, captiva tamen et ideo ancilla, cum dormiret adhuc puer in regia Tarquinii Prisci, uxor ejusdem regis Tanaquil vidit quasi ardere caput ejus, et propter hoc prodigium liberaliter eum inter suos pueros educavit, pro qua re ad regnum pervenit. Nam post mortem Tarquinii, annitente regina, subrogatus in locum regis quasi ad tempus, regnum dolo partum sic amministravit industrie, ut jure adeptus videretur. (HIER. et H. m.) Hic tres montes urbi adjunxit, Quirinalem, Viminalem, Esquilinum, fossas circa murum duxit, primus omnium censum ordinavit, qui adhuc per orbem terrarum incognitum [157 1Kb] , omnibusque sub eo Romae in censum delatis, inventa sunt capita civium Romanorum cum his qui in agris erant 84000. Ad utimum occisus est scelere generi sui Tarquinii Superbi, qui fuit filius superioris regis cui ipse successerat, consentiente in necem ejus filia sua, quam Tarquinius uxorem habebat. Quo adhuc regnante, Baldasar imperavit Chaldeis, sub quo Daniel mysticam scripturam in pariete legit et interpretatus est.

Eodem tempore Claudia, quinta vestalis virgo, pro stupri crimine accusata est. At illa purgare se dedignata humaniter, in vadum Tyberis ivit, navim ascendit, proram zonula sua ligavit et ait. Si virgo sum, sequere me. Mox navis mota Romam ingressa est.
[Table: 1Kb]

(HIER. Amasis rex Aegypt. regnavit ann. 42.

Croesus, rex Lydorum ultimus, regn. ann. 25.

(JORD.---HIER.) Cyrus Persa Medorum destruxit imperium, quod steterat per annos 259 sub regibus octo, transferensque illud ad Persas, regnavit ipse ibi primus annis triginta, a tricesimo primo anno desolationis templi usque ad sexagesimum ejusdem desolationis. Qualiter autem ad Persas venerit regnum Medorum, dissonantia quaedam est historiarum. Quidam enim sic scribunt (OROS. I, 19.). Astiages, rex Medorum ultimus, virili prole vacuus, Cyrum nepotem apud Persas genitum habuit. Sed Cyrus mox ut adolevit, congregata Persarum manu, avunculo certamen indixit. Porro Astiages oblitus sceleris sui, quod in Arpalum dudum amiserat cum filium ejus unicum et parvulum interfecit epulandumque patri apposuit, ac ne quid infelicissimae orbitati felix ignorantia subtraheret, infames epulas ostensis patri cum capite manibus improperavit, hujus inquam facti immemor, ipsi Arpalo summam belli commisit. Qui acceptum exercitum statim Cyro per proditionem tradidit. Quo comperto Astiages, raptis secum copiis, in Persas ipse proficiscitur certamenque acrius instaurat, proposito suis metu, si quis e praelio cedere moliretur, ferro exciperetur. Qua necessitate acriter pugnantibus Medis, cum Persae paulatim cederent matres et uxores eorum eis obviam currunt, orantes ut in praelium reverterentur, cunctantibusque subalta veste obscena corporum ostendunt, quaerentes num in uteros matrum vel uxorum refugere vellent. Quo facto erubescentes Persae, in praelium redeunt, et impressione facta, quos fugiebant fugere compellunt. Ibi tunc Astiages capitur, cui Cyrus nichil aliud quam regnum abstulit, eumque maximae Hyrcanorum genti preposuit, in Medos vero ipse redire noluit. Is finis imperii Medorum fuit. Sed civitates, quae tributariae Medorum fuerunt, a Cyro defecerunt; quae res Cyro multorum bellorum causa fuit et origo. (HIER. in Dan. c. V.) Sic Pompeius Trogus et alii quidam testantur. Ast alii, quibus etiam beatus Hieronimus consentire videtur, dicunt, Astiagem maternum avum Cyri fuisse, et Darium Astiagis filium extitisse et avunculum Cyri, qui cum eo Babylonem et regnum Chaldeorum destruxit, ac per illum Medorum regnum estimant ad Cyrum velut hereditario jure pervenisse. Unde Jordanis episcopus sic scribit (ap. MUR. I, p. 224): Post captam Hierosolimam a Nabuchodonosor rege Babyloniorum et post desolationem templi regnum Medorum, quod steterat per annos 259, destructum est et in Persas translatum, quia Cyrus rex Persarum et Darius rex Medorum, filius Astiagis, parentela conjuncti nepos et avunculus fuerunt, irruentesque super Baldasar, abnepotem Nabuchodonosor, regem Babyloniae, regnum ejus pervadunt, mortuoque Dario Cyrus et suum, id est Persarum, regnum, et affinis sui Darii, hoc est Medorum regnum, cum tercio illo regno quod captivaverant obtinuit. Post is ammodum Persarum [Col. 0549] regnum et gentem elevavit. Quae gens a predicto Cyro usque ad Darium, Arsami filium, regnavit per annos plus minus 230; sicque in Alexandriam regnum devenit. Hunc Darium dicit Daniel filium Asueri fuisse, nescio qua ratione, nisi forte Astiages, qui pater ejus ab aliis dicitur, binomius fuerit, ut et Asuerus dictus sit. Dicit enim sic Daniel (c. IX): In anno primo Darii, filii Asueri, de semine Medorum, qui regnabat super regnum Chaldeorum, vidi visionem. Dicit et de Astiage (c. XIII, XIV): Rex Astiages appositus est ad patres suos, et suscepit Cyrus Perses regnum ejus, et erat Daniel conviva regis, et reliqua.

Horum omnium convenientia qualiter se habeat, studiosioribus propositam relinquamus; hoc tantum in hystoriis notum habemus, quod Cyrus Persis primus regnavit, et in cronicis annotatum invenimus, quod tricesimo primo anno desolationis templi regnare coepit, et vicesimo regni sui anno Babylonem coepit, interfecto Baldasar rege Chaldeorum, vixitque postea decem annos, et Medorum Chaldeorumque regna suo, id est Persarum regno, subjugavit (cf. HIER.). Hujus igitur anno primo concurrebat septuagesimus captivitatis Judaicae annus, ut Josephus refert (XI, 1); sed de illa captivitate, quando templum incensum est, hoc stare non potest, cum hic annus esset 31us, nec de illa qua Joachin, filius Joachim, abductus est, cujus 43us hic erat annus, nec de illa quoque quae sub patre ejus Joachim, qui et Eliachim, facta est, quando Daniel et socii ejus inter ceteros translati sunt, cujus hic annus est quinquagesimus primus, nisi forte pro captivitate deputentur omnes anni a tercio decimo anno Josiae, quo Hieremias primum coepit de captivitate predicare.

(JOS. XI, 1.) Cyrus itaque dum legeret prophetias Ysaiae, et scriptum reperisset dixisse dominum quoniam: Volo, Cyrum, quem multarum et magnarum gentium regem constitui, mittere populum meum ad propriam terram, et templum michi reconstruere, miratus est nomen Domini, et impetus quidam accepit eum, ut munificam illam scripturam impleret, quam ante 160 annos destructionis templi Ysaias predixit. (HIER.) Hic namque fere quinquaginta milia Judaeorum regredi fecit in Judaeam, qui constructo altari fundamenta templi jecerunt. Cumque a vicinis gentibus impediretur opus, usque ad Darium, filium Hydaspis, remansit imperfectum, solo tantum altario consistente. Apud Hebreos autem, qui tunc ascenderant ad Judaeam ex captivitate, pontifex maximus Jhesu, filius Josedech, et princeps Zorobabel clari habebantur. Quinto autem anno Cyri, qui est desolationis templi 35us, prophetabant Aggeus et Zacharias.

Ea quae de Croeso memorantur, quomodo temptaverit oracula, his fuere temporibus. Hic decimo anno Cyri adversus eum iniit bellum. Vicesimo autem regni sui anno Cyrus coepit Babylonem cum avunculo suo Dario, Astiagis filio (cf. JORD.). (OROS, II, 6, HIER.) Ibi tunc Croesus Lydorum rex, famosus opibus, cum ad auxiliandum Babyloniis venisset, victus in regnum suum refugit, Capta vero Babylonia, Cyrus bellum transtulit in Lydiam, captumque Croesum et vita et patrimonio donavit, regnum vero Lydorum destruxit, quod stetit per annos 230 (HIER.),

(OROS. II, 7.) Igitur Cyrus cum plurimas gentes suo subdidisset imperio, Scythis bellum intulit. Ubi cum filium Thamaris reginae, quae tunc genti preerat, cum tercia parte copiarum suarum astu occidisset, illa econtra diffidentiam simulans desperatione cladis illatae, paulatim decedendo superbum hostem in insidias vocat, ibique compositis inter montes insidiis, ducenta milia Persarum cum ipso rege delevit, adjecta super omnia ammiratione, quod ne nuncius quidem tantae cladis superfuit. Regina vero caput Cyri amputans, atque in utrem humano sanguine obpletum conjici jubens, non muliebriter increpitavit; Sacia te, inquiens, sanguine quem sitisti, cujus per annos 50 insaciabilis perseverasti.

(HIER.) Anaximenes physicus his temporibus agnoscitur; Symonides clarus habetur; Stersicorus poeta et Thales Milesius moriuntur.
[Table: 1Kb]

Regnum Persarum coepit exordium. Amintas, rex Macedonum nonus, regn. annis 50. Annus ducentesimus a conditione urbis Romanae.

(JORD.) Lucius Tarquinius Superbus, quod cognomen ei ex moribus datum est, Romanorum rex septimus et ultimus, regnum avitum, quod a socero suo Servio tenebatur, rapere maluit quam exspectare, missisque in eum percussoribus, scelere partam potestatem non melius egit quam acquisivit. Nec abhorrebat moribus ejus uxor Tullia, quae ut virum regem salutaret, supra cruentum patrem vecta carpento consternatos equos egit. (H. m.) Iste primus excogitavit vincula, taureas, fustes, lautomas, carceres, compedes catenas, exilia, metalla. (JORD.) Ipse in senatum cedibus, in plebem verberibus, in omnes bonos superbia, quae crudelitate gravior est, grassatus est. Tam diu superbiam regis populus Romanus pertulit, donec libido affuit; hanc ex liberis ejus importunitatem tolerare non potuit. (H. m.) Nam cum Ardeam obpugnaret octavo decimo miliario ab urbe Romana positam, filius ejus Sextus Tarquinius nocte armatus de castris Romam venit, et nobilissimam Lucretiam, Lucretii Tricipini filiam, Tarquinii Collatini uxorem, per vim stupravit. Quae mox maritum et patrem cum aliis amicis e castris asciscens, vim quam perpessa est pudibunda et flens conquesta est. Quibus eam consolantibus, nec hoc quod per vim passa est pro crimine ducentibus, ait: Nulla impudica exin Lucretiae defendet se exemplo. Tum ferrum, quod sub veste celabat, subito visceribus immersit. Pro qua re commotus populus Romanus a Bruto ejus patre et viro Collatino, imperium Tarquinio adimendum decrevit. Mox quoque exercitus Ardeam, quam obpugnabat, cum ipso rege relinquens, Romam rediit, ipsumque Tarquinium venientem portis obseratis exclusit. Cumque imperasset annis 35, cum uxore et liberis fugit; sicque dominatus regii finis factus est.

(JORD.---Hist. misc.) Haec est prima aetas et quasi infantia Romani populi, quam habuit sub regibus septem per annos 243, cum adhuc Roma ubi plurimum vix usque ad quintum decimum miliarium possideret.

(JORD.---H. m.) Post exactos reges per annum unum singuli senatores quinis diebus rem publicam obtinuerunt, dehinc pro uno rege creati sunt duo consules per annos singulos hac de causa, ut, si unus malus esse vellet, alter similem habens potestatem eum coerceret, et ut scientes so annis tantum singulis populo preesse non insolescerent, magisque consulere civibus quam imperare discerent, et ita illo anno erga alios agerent qualiter eos erga se acturos postea vellent.

(HIER.) Igitur primum erant consules, deinde dictatores, exin tribuni plebis, et rursum consules; qui ordo permansit per nongentos sedecimque viros annis 408 usque ad Julium Caesarem, qui primus monarchiam arripuit. (JORD., HIER., H. m.) Primi autem consules, expulso Tarquinio, fuerunt Lucius Junius Brutus, avunculus Lucretiae, qui maxime egerat ut Tarquinius pelleretur, et Tarquinius Collatinus, ejusdem Lucretiae maritus; sed Collatino statim sublata est dignitas; placuit enim Romanis ne quisquam in [Col. 0551] urbe remaneret, qui Tarquinius vocaretur. Qui cum omni patrimonio suo ex urbe migravit, et in loco ejus consul factus est Lucius Valerius Publicola.

Tarquinius vero pulsus de regno ad Porsennam regem Etruriae ceterosque finitimos populos se contulit, et per triennium multa mala Romanis ingessit. (H. m.) Collectis enim multis gentibus, in eodem expulsionionis suae anno bellum commovit, et ut in regnum restitui posset dimicavit; ubi in prima pugna Brutus consul et Arruns, Tarquinii filius, invicem se occiderunt, Romani tamen vicerunt. Valerius Publicola Lucretium Tricipitinum, patrem Lucretiae, collegam sibi fecit; quo non multo post mortuo, iterum Horatium Pulvillum sibi collegam sumpsit; sicque primus annus quinque consules habuit.

Secundo anno iterum Tarquinius, auxiliante Porsenna Etruscorum rege, bellum Romanis intulit, continuisque impugnationibus trepidam urbem terruit, clausit, obsedit, et, nisi Mutius constanti patientia urbe submovisset hostem, aut urbem caperet, aut recepto rege jugi servicio populus subjaceret (cf. OROS. II, 5). (H. m.) Is enim Mutius ad feriendum Porsennam in castra ejus descenderat; sed videns subregulum ejus purpurato habitu stipendia dividentem, arbitratus regem esse, occidit eum. (JORD.) Videns autem se frustratum esse, ardentibus in ara focis manum mox intulit, terroremque dolo ingeminans ait: O manus, ut scias quem effugeris virum; idem enim trecenti juravimus. Hoc namque facto hic interritus perseverat, rex vero trepidabat, quasi ejus manus arderet. Siquidem una virginum Cloelia nomine ex obsidibus regi datis elapsa e custodia equum conscendit, et audacter Tyberi transmeato Romam rediit. (H. m.) Quadam etiam die cum Etrusci per pontem Tyberis irruerent in urbem, quidam Horatius Cocles in fronte pontis solus eis obstitit donec dissolutus pons per cives diruetur, et statim cum armis in Tyberim se dedit, ac pariter et hostium victor et fluminis, superjecta Etruscorum tela vitavit. (JORD.) Ergo tot tantisque virtutum monstris rex territus, abscessit, pacemque cum Romanis fecit.

(H. m.) Tercio anno Tarquinius cum se in regnum reverti non posse videret, nec ei Porsenna auxilium preberet, non longe ab urbe civitatem Tusculum condidit [158 1Kb] , atque ibi per 14 annos privatus consenuit.

(H. m.) Quarto anno Sabini bellum Romanis intulerunt, et victi sunt.

(HIER. H. m.) Quinto anno Lucius Valerius, ille Bruti collega, jam quater consul, mortuus est adeo pauper ut sumptu publico, collectis nummis a civibus, sepeliretur.

Nono anno post exactos reges cum gener Tarquinii ad injuriam soceri vindicandam ingentem collegisset exercitum, nova Romae dignitas est creata, quae appellabatur dictatura, major consulatu, similis imperiali potestati quam postea tranquillitas regni habebat, maxime cum Augustus quoque Octavianus et ante eum Julius Caesar sub dictaturae nomine atque honore regnaverint. (HIER. H. m.) Eodem etiam anno et magister equitum factus est, qui dictatori obsequeretur. Dictator autem primus fuit Marcus Valerius, magister vero equitum primus Spurius Cassius.

Sexto decimo anno Marco Valerio dictatore delectum militum faciente, seditionem populus Romae fecit, tanquam a senatu premeretur, discessionemque a patribus faciens, sacrum montem insedit armatus, sibique tribunos plebis quasi proprios judices et defensores creavit.

Septimo decimo anno Volsci contra Romanos bellum preparaverunt, sed victi per Marcum Valerium, Coriolos civitatem optimam perdiderunt. Idem vero Marcus anno sequenti expulsus ab urbe, ad Volscos contendit iratus, ipsorumque auxilio Romanis bella inferens, sepe illos vicit, et usque ad quintum miliarium urbis accessit, obpugnaturus eam, nisi mater ejus Veturia et uxor Volumnia venissent ad eum ex urbe, quarum precibus superatus, remisit exercitum. Et hic secundus erat a Tarquinio, qui dux contra patriam suam esset.
[Table: 1Kb]

(HIER.) Croesus rex Lydorum a Cyro captus est, et regnum Lydorum, quod per annos 241 steterat, destructum est.

Thamaris regina Massagetarum interfecit Cyrum.

Cambises, filius Cyri, rex Persarum secundus, regnavit annis octo. Hic in libro Ezrae Assuerus et Artarxersis nuncupari creditur, ubi quosdam pro impeditione restaurationis Hierusalem ad eum scripsisse, ipsumque suggestioni eorum consensisse narratur (cf. JOS. XI, c. 2.) Idem [(205) 1Kb] cum magos odio haberet, aures eorum jussit abscidi; sed post mortem ejus septem magi filium ejus clam occiderunt, ex quibus duo fratres magi, cum ei simillimi viderentur, regnaverunt secundum quosdam (HIER.) septem mensibus, juxta Josephum (XI, 3) vero anno uno; quorum temeritas, per hoc quod auribus detruncatis inventi sunt magi, cito deprehensa ferroque repressa est. Quidam autem scribunt (HIER. in Dan. c. XI) eum qui a magis occisus est Smerdem dictum fuisse et Pantapten, Cambisis filiam, uxorem duxisse, quam illo interfecto Darius cum regno acceperit et ex ea Xersen genuerit. Cambisen vero quidam aiunt (HIER.) etiam secundum Nabuchodonosor vocatum, sub quo hystoria Judith et acta sit et conscripta, quia et et in Romana dicitur hystoria (ap. MUR. p. 4): Tarquinii sane Superbi temporibus Judith castissima Holofernem interfecit. Et revera Tarquinius Cambisis fuit contemporaneus; nam primus Cambisis annus illius fuit 18us. Et Cambisen quidem Nabuchodonosor vocatum fuisse, Judithque hystoriam sub eo conscribi posse, non nego; quomodo autem sub eo acta sit, non video. Nam cum idem in hystoriis non ultra octo annos regnasse legatur, regnique illius tempus in cronicis sic annotatum inveniatur, quomodo ipse anno 12o regni sui Arfaxat regem Medorum potentissimum, qui apud nos nusquam in ordine regum qui Medis imperabant ex quo Assyriorum regnum ad Medos translatum est, vicerit, aut quomodo 13 anno pro injuriae suae vindicta Holofernem miserit, scientiae meae necdum occurrit, maxime cum regnum Medorum nuper a patre suo Cyro ad Persas translatum sit, sive subverso Astiage, ut quidam volunt, illud invaserit, sive, ut alii dicunt, defuncto Dario, ejusdem Astiagis filio, qui tamen in cronicis non ponitur in catalogo regum, hereditario jure velut avunculi sui regnum ad eum pervenerit. Eliachim quoque, qui sacerdos magnus in libro Judith legitur Judaeos ammonuisse de confidendo in Domino, non hoc tempore fuisse legitur, nisi forte idem sit qui et Joachim, quem post Holofernis occisionem ab Hierosolymis Bethuliam pro videnda Judith venisse liber idem testatur ut filius Hiesu, [Col. 0553] qui et Josue credatur. Sed hic Joachim Josedech est cognominatus, et Hiesus pater ejus etiam sub Dario tenuit honorem pontificatus. Sed nos forsan stulte proponentes, nichil autem temere definire presumentes, hystoriarum scriptoribus, ut par est, cedamus, haecque studiosioribus investiganda relinquamus.

(HIER.---H. m.) His diebus Hyppicus carminum scriptor et Xenophanes physicus ac tragoediarum scriptor agnoscuntur. Symonides et Sophocles, Anacreon et Phociles, lyrici poetae, clari habentur. Phytagoras quoque physicus et phylosophus celebrabatur. qui de Samo oriundus Crotone deguit, novissime Metapontum adiit, ibique sepultus est.
[Table: 1Kb]

(HIER.) Darius, filius Hydaspis, rex Persarum tercius, regnavit annis 36, ab anno 69. desolationis templi. Hic unus ex his qui magos regnare volentes ferro coercuerunt, cum esset privatus, oravit Dominum pro accipiendo regno, promittens ut si fieret rex omnia vasa Dei, quae Babyloniae reperirentur, in Hierusalem remitteret, et templum reaedificaret. (OROS. II, 8. JOS. XI, 3.---Cf. I. Esd. VI., II Esd. I.) Cum autem consensu omnium factus esset rex, Neemias, unus ex Hebreis, invenit gratiam coram eo. Qui cum ammoneret eum ut votum quod voverat Deo adimpleret, secundo anno regni sui, qui erat septuagesimus destructionis Hierusalem et templi, omnem relaxavit captivitatem, sicut per prophetas predictum fuerat. (HIER.) Ergo venia reaedificandi templi sub Cyro exordium habuit, sed impedientibus inimicis mansit imperfectum usque ad Darium, cujus regni anno secundo a Zorobabel et Hiesu construitur, et quarto aedificationis anno, qui est Darii sextus, perficitur opus, juxta Josephum (XI, 6) vero anno septimo, qui est Darii nonus, consummatur, prophetantibus ultimis Aggeo et Zachario et Malachia, qui Angelus dicitur apud Judaeos. A prima autem aedificatione templi sub Salamone usque ad reaedificationem sub Dario secundum quosdam (JORD.) sunt anni quingenti duodecim, juxta Josephi vero assertionem (l. l.) 450.

(OROS. II, 8.) Darius Antyro regi Gothorum Scythiae degentium bellum cum septingentis milibus intulit, eo quia sibi filiam suam in conjugium negavit, ubi ipse 80000 amisit. Post haec Asiam Macedoniamque perdomuit, et in campis Marathoniis cum Atheniensibus conflixit, ubi ducenta milia sui exercitus amittens, victus in Persas refugit. Cum autem instaurare bellum et ulcisci in victores moliretur, in ipso apparatu concidit.

(HIER.) His diebus claruerunt Ellanicus hystoriographus, Democritus phylosophus, Eraclius cognomento tenebrosus, Anaxarus et Diogenes et Xenophanes physici, Eschylus tragedus, Hyppicus carminum scriptor, Symonides et Anacreon et Pyndarus lyrici. Phytagoras vero his diebus moritur.
[Table: 1Kb]

Hoc [161 1Kb] anno reaedificari coepit templum, ex qua reaedificatione usque ad 42. annum Augusti, quo natus est Christus, computantur anni 519, ad 15mum vero Tyberii et predicationem Christi anni 547.

Apud Romanos dominatus regii finis est factus, quibus a Romulo usque ad Tarquinium Superbum septem reges dominabantur per annos 243.
[Table: 1Kb]

Phythagoras moritur.

Nova dignitas Romae creata est, scilicet dictatura et magistratus equitum. Alexander, rex Macedonum decimus, regn. ann. 43. Discessio plebis a patribus; et tunc tribuni constituti sunt.

(H. m.) His temporibus gloriosissima numero et viribus familia Fabiorum, cum essent 306, speciale sibi adversus Vegentanos certamen expetiverunt in decennium, promittentes per se omne certamen impleri. Itaque profecti, omnes nobiles, et qui deberent singuli magnorum exercituum duces esse, insidiis circumventi, omnes trucidati sunt, uno tantum residuo, qui propter aetatem puerilem duci non potuit ad praelium.
[Table: 1Kb]

(HIER.) Xerses, filius Darii, rex Persarum quartus, regnavit annis viginti. Hunc dicit Josephus (XI, 7) voluntatis paternae erga Judaeos et templum Dei heredem extitisse, unde et Ezram ejus gratiam adeptum cum multis aliis Hierosolimam directum fuisse, Neemiam quoque pincernam ejus extitisse, cum Ezras scribat se permissione Artarxersis regis a Babylone descendisse, ipseque Neemias testetur se pincernam Artarxersis regis extitisse. Per illud tempus princeps sacerdotum fuit Joachim, cognomento Josedech, filius Hiesu. Quo mortuo, successit ei filius ejus, Eliasib. Josephus (VIII, 11) vero Joachim vocat Judam. (XI, 7.) Defuncto autem Eliasib, Joiada, filius ejus, sacerdotium suscepit, cui Johannes, filius ejus, successit. Igitur Xerses septingenta milia armatorum de regno et trecenta de auxiliis, rostratas etiam naves mille ducentas, onerarias autem 3000 habuisse describitur, cum Greciam vastare disponeret, ut merito inopinato exercitui immensaeque classi vix ad potum flumina, vix ad ingressum terras, vix ad cursum maria suffecisse, memoratum sit. Hinc est quod mari pontem navibus imposuisse legitur (Cf. HIER. et OROS. II, 9). (OROS. l. l.) Huic tam incredibili nostris temporibus agmini, cujus numerum nunc difficilius est astrui, quam tunc fuit vinci, Leonida rex Spartarum cum quatuor milibus hominum in angustiis Termipolarum obstitit, et pene eum vicit. Deinde Themistocles, Atheniensium dux, navali praelio exercitum ejus superavit. Ad ultimum Xerses, bello in Grecia infeliciter acto, contemptibilis factus est suis, domumque reversus, per Artabanum prefectum suum in regia circumventus occiditur. (HIER.) Qui regnavit pro eo mensibus septem, dein Artarxersis.
[Table: 1Kb]

(JORD.) Artarxersis, qui Macrochir, id est longimanus, dicebatur, regnavit apud Persas annis 40. [Col. 0555] a restauratione templi anno 56o. (HIER.) Quo regnante Ezras sacerdos clarus habebatur apud Hebreos, utpote magister omnium in legibus sacris; ipse quippe legem renovavit (II Esd.), Neemias vero muros civitatis perfecit, pontifex vero templi maximus fuit Joiada, filius Eliasib, quem Josephus Judam dixit.
[Table: 1Kb]

(HIER.) Socrates nascitur. Perdicca, rex Macedonum 11us, regn. ann. 28.

Annus tricentesimus a conditione urbis Romanae.

His igitur in locis de regum temporumque serie scriptores hystoriarum videntur dissentire. Ea quippe quae de Ezra et Neemia scribuntur, Josephus (XI, 8) sub rege Xerse, filio Darii, refert facta fuisse, si tamen codex in quo sic habetur mendosus non est, ut magis ex scriptorum neglegentia, quam ex hystoriographi hoc evenerit sententia. Scriptum quippe ibi reperitur, Neemiam regis Xersis pincernam fuisse, illumque anno ejusdem regis 25o ad reaedificandam Hierusalem ejus permissione venisse, et 38o ejus anno mense nono muros ejus perfecisse, cum nec ulla alia hystoria apud nos nec in cronicis inveniatur ultra 26 annos regnasse. Idem quoque dicit (ib. c. 9), Artarxersen [162 1Kb] , quem ipse Cyrum nominat, sub quo hystoria Hester acta est, hujus Xersis filium fuisse sibique in regnum successisse, cum in regni Persarum successione inter illos ponantur quinque, scilicet Artabanus, qui occiso eodem Xerse regnavit mensibus septem, Artarxersis iste, de quo nunc agitur, qui Macrochir dicebatur, quique regnavit annis 40, Xerses alius mensibus duobus, Sogodianus mensibus 7, Darius Nothus annis 19, qui simul computantur anni 60 menses quatuor. Ipse etiam Neemias, ut in libro Ezrae legitur (II, II), Artarxersis pincernam se fuisse fatetur, et vicesimo regni ejus anno accepta licentia ab eo ad reaedificandam Hierusalem descendisse, ac per annos 12, hoc est 32o ejusdem regis anno, opus suum perfecisse (ib. c. 13. Cf. HIER. in Dan. c. IX). Primum enim, ut sepe dictum est, ad imperium Cyri Zorobabel princeps Hebreorum et Hiesus pontifex summus et qui cum eis ire volebant, postea Ezras et cum eo multi de Babylone ad exstruendum templum et Hierusalem descenderant; sed contradicentibus in circuitu nationibus, constructo altari templum mansit imperfectum usque ad secundum Darii annum, qui est annus quadragesimus a primo Cyri anno; sed ipso Cyro permittente, templum cum peribolo suo perfectum est anno ejus sexto, muri vero Hierusalem remanserunt imperfecti usque ad Neemiam per annos 64 a perfectione templi, sicque 20o anno Artarxersis hujus Neemias eos aedificare coepit et 30o anno regis ejusdem perfecit. A quo tempore, scilicet a vicesimo Artarxersis anno, si quis numeraverit septuaginta ebdomadas a Daniele scriptas, quae faciunt annos 490, reperiet eas in regno Neronis expletas, sub quo Hierusalem obsideri cepta, secundo Vespasiani anno capitur. De quarum ebdomadarum subputatione multa inter doctores diversitas est (Cf. ibid.). Quidam enim computant eas a 20o anno Artarxersis usque ad obsidionem Hierusalem sub Nerone, ut dictum est, alii vero a perfectione templi sub Dario usque ad Hyrcanum, in quo defecit sacerdotium, quorum sententia hujusmodi est. (HIER.) Igitur septem et 62 ebdomadae, quae simul fiunt 69, faciunt annos 483, in quibus christi, id est sacerdotes, per unctionem consecrati regnaverunt, ab instauratione templi sub Dario usque ad Hyrcanum, in quo novissimo crisma et sacerdotium defecit Judaeorum. (HIER. in Dan. c. IX.) Quod autem a perfectione templi, hoc est a sexto Darii anno, usque ad decimum Augusti annum septem et 62 ebdomadae, id est anni 483, computentur, sic possumus approbare. Sexagesimae sextae olympiadis anno primo, hoc est anno Darii sexto, completa est templi aedificatio, et centesimae octogesimae sextae olympiadis anno secundo, id est Augusti decimo, Herodes suscepit regnum Judaeorum, in quibus fiunt anni 483, per singulas olympiades quadriennio subputato. Alii vero easdem ebdomadas a vicesimo Artarxersis anno computantes, in octavo decimo Tyberii anno, quo Christus passus est, eas finiri volunt, sic scribentes (BEDA De temp. rat., c. 7): Â»Septuaginta, inquit, ebdomadae abbreviatae sunt super populum tuum, et super urbem sanctam tuam, ut consummetur prevaricatio, et finem [163 1Kb] accipiat peccatum, et deleatur iniquitas, et adducatur justicia sempiterna, et impleatur visio et prophetia et ungatur Sanctus sanctorum.Â« Nulli dubium quin haec verba Christi incarnationem designent, qui tulit peccata mundi, legem et prophetas implevit, et unctus est oleo leticiae pre participibus suis, notumque est quod ebdomades 70, per septenos annos distinctae, quadringentos et 90 annos insinuent. Sed notandum quod easdem ebdomadas non simpliciter annotatas sive computatas, sed abbreviatas asserit, occulte videlicet lectorem commonens ut breviores solito annos noverit indicatos. Â»Scito, inquit angelus, ab exitu sermonis,Â« id est licentiae ut iterum aedificetur Hierusalem, Â»usque ad Christum ducem ebdomades septem et ebdomades 62 erunt, et rursus aedificabitur platea et muri in angustia temporum.Â« Ezra narrante didicimus quod Neemias, cum esset pincerna regis Artarxersis, vicesimo anno regni ejus mense Nisan impetraverit ab eo instaurari muros Hierusalem, templo multo ante permittendo Cyro constructo, ipsumque opus, ut dictum est, in angustia temporis perfecerit, adeo scilicet a [164 1Kb] finitimis gentibus impugnatus, ut structores singuli gladio renes accincti, una manu pugnasse, altera murum recuperasse narrentur. Ab hoc ergo tempore, id est ex quo ei haec licentia data est a rege, usque ad Christum ducem ebdomadas 70 computa, et invenies annos duodenorum mensium lunarium 490, qui sunt anni solares 475. Siquidem Persae a prefato vicesimo anno Artarxersis usque ad mortem Darii regnaverunt annis 116, ex hinc Macedones usque ad interitum Cleopatrae annis trecentis, inde Romani usque ad 17mum Tyberii annum monarchiam tenuerunt annis 59; qui sunt simul, ut diximus, anni solares 475, et continentur circulis decennovenalibus 25. Decies novies enim viceni et quini fiunt 475. Et quia singulis circulis embolismi septem accrescunt, multiplica 25 per septem, et fiunt 175, qui sunt menses embolismales 475 annorum. Si ergo vis scire quot annos lunares facere possint hi menses, partire 175 per duodecim. Duodecies quaterdeni sunt 168. Quatuordecim ergo annos faciunt, et remanent menses septem. Hos igitur quatuordecim annos junge ad superiores 475, et fiunt simul 489. His adde et menses superfluos septem et partem octavi decimi anni Tyberii, quo Dominus passus est, et invenies a tempore prefinito, id est a vicesimo Artarxersis anno, usque ad passionem Domini ebdomadas [165 1Kb] 70 abbreviatas, hoc est, lunares annos 490, solares vero 475, ad ejus vero baptismum, quando unctus est Sanctus sanctorum, descendente super eum Spiritu sancto in specie columbae, non solum ebdomadas septem et sexaginta duos fuisse completas, sed et partem jam septuagesimae ebdomadis videbis inchoatam. Â»Et post ebdomadas [Col. 0557] 62, inquit, occidetur Christus, et non erit ejus populus, qui eum negaturus est.Â« Non ergo statim post 62 ebdomadas, sed in fine septuagesimae ebdomadis occisus est Christus, quam ideo, quantum conicere possumus, segregavit a ceteris, quia de hac erat plura locuturus; nam et Christus in illa crucifixus est, et a populo perfido non modo in passione verum continuo ex quo a Johanne baptizatus predicare coepit negatus est. Quod autem sequitur: Â»Et civitatem et sanctuarium dissipabit populus cum duce venturo, et finis ejus vastitas, et post finem belli statuta desolatio,Â« non ad 70 ebdomadas pertinet: predictum enim fuerat, quod ipsae ebdomades usque ad Christi ducatum pertingerent, sed scriptura, predicto adventu et passione ipsius, quid etiam post hanc populo qui cum recipere nollet eventurum esset, ostendit. Ducem enim venturum dicit Titum, qui quadragesimo anno dominicae passionis ita cum populo Romano civitatem et sanctuarium dissipavit, ut non remaneret lapis super lapidem. Verum his anticipationem prelibatis, mox ad exponendum ebdomadae, quam omiserat, redit eventum. Â»Confirmabit autem pactum multis ebdomada una,Â« hoc est ipsa novissima, in qua vel Johannes baptista vel Dominus et apostoli predicando ad fidem multos converterunt. Â»Et in dimidio ebdomadis deficiet hostia et sacrificium.Â« Dimidium ebdomadis hujus quintus decimus annus Tyberii caesaris erat, quando inchoato Christi baptismate hostiarum purificatio fidelibus paulatim vilescere coepit. Item quod sequitur: Â»et in templo erit abominatio desolationis, et usque ad consummationem et finem perseverabit desolatio,Â« ad sequentia tempora respicit. Cujus prophetiae veritatem et hystoria veterum et nostrorum hodieque temporum testatur eventus.

Has diversas expositorum sententias de ebdomadibus in Daniele scriptis ideo posui, ut sapiens attendat, et quid eligat videat.

(HIER.) Hucusque divina scriptura temporum seriem continet; quae vero post haec apud Judaeos sunt gesta, de libris Machabeorum et Josephi atque Africani scriptis exhibentur, qui deinceps universam hystoriam usque ad Romana tempora prosecuti sunt. (HIER. in Dan. c. IX.) Equidem Africanus in quinto temporum volumine hujus temporis ita meminit scribens: Mansit itaque imperfectum opus usque ad Neemiam et vicesimum annum regis Artarxersis, quo tempore regni Persarum centum et tredecim anni sunt evoluti, captivitatis autem Hierusalem 173us annus erat, et illo tempore si numerare velis 70 annorum ebdomadas, usque ad Christum poteris pervenire.

(OROS. II, 12.) Anno ab Urbe condita 290o, qui est tercius regis Artarxersis, suspenso ad modicum bello quo Romani diu laboraverunt, gravis pestilentia per universam urbem violenter incanduit, quae cum magna multitudine ambos consules Ebutium et Servilium extinxit.

Proximo dehinc anno cives exules servique fugitivi, duce Herbonio quodam Sabino, invaserunt et incenderunt Capitolium; quibus cum Valerius consul et dictator fortiter resisteret, occisus est.

(H. m.) Sequenti anno Aequi Vulscique Minucium consulem in praelio superarunt, fugientemque in Algido monte, qui 12 ferme miliario abest ab urbe, ferro fameque cinxerunt, actumque esset infeliciter, ni Lucius Quintius Cincinnatus, ille precipuus dictator, obsidionem solvisset. Hic in rure quatuor jugera possidens, manibus suis excolebat, inventusque in ipso opere arans, ab aratro accersitus, togam pretextatam accepit; mox sumpto honore instructoque exercitu, caesis hostibus, victor rediit, jugumque boum equis imposuit, et victoriam quasi stivam tenens, subjugatos hostes pre se primus egit.

Nono dehinc anno, qui est ab Urbe condita 301us, imperium consulare cessavit, et pro duobus decem facti sunt rerum potentes, qui a numero decemviri nominati sunt, quae res magnam perniciem rei publicae dedit. (H. R.---H. m.) Nam cum primo anno bene egissent, anno secundo unus ex his Appius Claudius, cedentibus sibi ceteris, solus sibi continuavit imperium; deinde statim aliorum conjuratio subsecuta est, ut repente singuli regalibus cum fascibus procederent, omniaque superbo fastu secundum libitum facerent. Unde et Appius predictus Virginii cujusdam honesti hominis filiam stupravit, pro qua re pater adactus dolore libertatis et pudore dedecoris, protractam ad servitutem filiam in conspectu populi trucidavit. Qua rei atrocitate populus permotus, et periculo libertatis ammonitus, montem Aventinum occupavit armatus, nec tueri libertatem prius destitit, quam a decemviris potestas ablata est, ipsique dampnati sunt.

Post viginti deinde annos, id est 35o Artarxersis anno, Vegentani rebellaverunt Romanis, contra quos missus Furius Camillus dictator devicit eos, inventaque in civitate statua Junonis Monetae, jussit eam transferri Romam. Tunc unus ex militibus per jocum interrogavit simulachrum, an vellet ire Romam, statimque respondit: Volo. Postea idem Manlius cepit et Faliscos, non minus nobilem civitatem; sed commota est ei invidia, quasi predam male divisisset, dampnatusque ob eam causam expulsus est a civitate.

Igitur Galli Senones, duce Brenno Italiam intrantes, omnia vastaverunt. Quos cum Fabius consul obvius exciperet, ab eis occisus est. Qui cum Romam ingressi fuissent, cede et incendio urbem repleverunt, occisisque senatoribus, reliquam multitudinem juvenum, quam constat vix mille hominum tunc fuisse, in arce Capitolini montis latentem obsidione concluserunt. Qua necessitate revocatus Manlius [(206) 1Kb] supervenit, occisisque ex hostibus multis, Capitolium ascendit. Galli vero per noctem ascendentes Capitolium pene ceperunt, nisi quod Manlius voce anseris excitatus eis obstiterat. Sed cum eos diu obsiderent, acceptis mille libris auri pro discessu, abierunt. Manlius vero insecutus eos, ita cedebat, ut aurum totum reciperet, et omnia militaria signa, quae ceperant, reduceret. Ita tercio triumphans urbem ingressus, appellatus est secundus Romulus, quasi et ipse urbis conditor.
[Table: 1Kb]

[Col. 0557] (HIER.) His temporibus agnoscuntur Aristarchus tragediagraphus, Cratinus et Plato comediarum scriptores, Zenon et Heraclytus, Ferecides secundus hystoriarum scriptor, Sophocles et Aristophanes tragedi, Empedocles atque Parmenides phylosophi clari habentur.

Archelaus, rex Macedonum 12us, regn. ann. 25.

Xerses rex Persarum regnavit mensibus duobus. Post quem Sogodianus mensibus 7; sicque annus ille transigitur.

Darius, cognomento Nothus, regnavit Persis annis 19, a reaedificatione templi anno 97.

Herodotus, cum libros suos Athenis in concilio legisset, honoratus est.

Plato nascitur.

Hypocrates quoque medicus, et Socrates phylosophus, et Zeuxis pictor insignes habentur.

Rursum Aegyptiorum renascitur dinastia, in qua primus regnavit Amaritheus Saites annis sex.

[Col. 0559] Secundus Neferites rex Aegyptiorum regn. ann. sex.---Artarxersis, qui et Memnon cognominatus est, Darii et Persatidis filius, regnavit Persis annis quadraginta, a restauratione templi anno [166 1Kb] 116. Hic est quem Josephi liber (XI, 9) dicit filium Xersis, quinque regibus transilitis, et iste est quem Hebrei dicunt Asuerum, sub quo hystoria Hester acta est (HIER.)

(OROS. II, 18.) His diebus bellum civile vix parricidio terminatum est apud Persas. Mortuo enim Dario rege, cum Artarxersis et Cyrus, filii ejus, de regno certarent, tandem magnis provinciarum ac populorum ruinis utrimque conflictum est. In quo conflictu cum e diverso concurrentes sibi ambo fratres mutuo casus objectassent, prior Artarxerses vulneratus a fratre Cyro, equi velocitate morti exemptus evasit, Cyrus autem mox a cohorte regia obpressus finem certamini dedit. Ita ergo Artarxerses preda fraternae expeditionis et exercitu potitus, potestatem regni parricidio firmavit. Unde Josephus (l. l.) et alii quidam Cyrum eum nominant.
[Table: 1Kb]

(HIER.) Archelaus, rex Macedonum 14us, regnavit ann. quatuor.

Amintas 15us regnavit anno uno.

Pausanitas 16us regn. anno uno.---Tercius Achoris rex Aegyptiorum regn. ann. 12.

Amintas, rex Macedonum 17us, regnavit annis sex.

Socrates, venenum bibens, moritur.

Argeus 18us regnavit annis duobus.

Amintas 19us regnavit ann. 18.

Quartus Spammutes anno uno.

Nectanibus, quintus rex Aegyptiorum, regnavit annis decem et octo.

His temporibus Demostenes orator et Eudoxas astrologus ac Diogenes Cynicus agnoscuntur.

Aristotiles quoque 18mum agens annum, auditor erat Platonis, qui et Xenophon cum aliis Socraticis tunc clarebant.

Alexander, rex Macedonum 20us, regnavit anno uno.

Ptolomeus, qui et Alorites, rex Macedonum 21us, regnavit ann. 4.

Sextus Theo rex Aegyptiorum regnavit annis 19; sicque regnum defecit.

Perdicca, rex Macedonum 22us, regnavit ann. 6.

(Hist. misc. lib. II.) Anno ab Urbe condita 365, qui est Artarxersis Memnonis [167 1Kb] 18us, dignitates in urbe mutatae sunt, et pro consulibus vel dictatoribus tribuni militares esse coeperunt, et hinc jam Romana res crescere coepit. Nam Camillus eo anno Volscorum civitatem, quae per annos 70 bellum contra eos gessit, devicit, et Aequorum urbem et Sutrinorum, Titus etiam Quintius Cincinnatus Prenestinos, qui usque ad urbis portas cum bello venerunt, persecutus usque ad flumen Alliam, vicit, et octo urbes, quae sub ipsis erant, Romanis adjunxit. Verum dignitas tribunorum militarium non diu perseveravit; nam post aliquantum tempus nullos fieri placuit, et quadriennium ita in urbe fluxit, ut potestates ibi majores non essent. Rursus consulibus factis Lucio Lenutio et Quinto Servilio, mortuus est Camillus, honorque ei secundus post Romulum delatus est anno ab Urbe condita 384o, qui est Artarxersis 37mus.

(H. R.---H. m.) His temporibus ingens universam Romam pestilentia per continuum biennium corripuit. Sequenti dehinc anno secutum est satis triste prodigium. Siquidem in medio urbis foro terra dissiluit, vastoque prerupto hiantia inferna patuerunt. Quod cum diu manens terrorem cunctis inferret, tandem aruspices dixerunt claudi posse illud baratrum, si juvenis, qui Romae preciosissimus esset, sponte illuc mitteretur. Tunc Marcus Curtius eques Romanus, domo clarus, insignibus sumptis, cum equo se in illud baratrum precipitavit, sicque conclusum est. Post quem sacrificantes in eundem locum jecere fruges, moxque terra in naturam suam rediit.

Iterum terribilis Gallorum inundatio juxta Anienem [168 1Kb] fluvium ad quartum lapidem ab urbe concedit. Ubi Lucius Manlius, juvenis nobilissimus ex senatoribus, provocantem ad singulare certamen Gallum progressus occidit, et sublata torque aurea colloque suo imposita, in perpetuum sibi et posteris suis Torquati cognomen accepit.

Alio quoque tempore sub hisdem diebus quidam ex Gallis, Furio nomine [(207) 1Kb] , aliquem ex Romanis, qui optimus esset, ad singulare certamen provocabat. Tunc Marcus Valerius tribunus militum se obtulit. Et cum processisset armatus, corvus ei super dextrum brachium sedit, moxque commissa adversus Gallum pugna, idem corvus alis et unguibus oculos Galli verberavit, ut in directum prospicere non valeret. Ita Valerius Gallum occidens, victoriam et nomen ut Corvinus diceretur obtinuit, ac propter hoc meritum 23 annis consul factus est. Occiso enim Gallo, ceteri fugientes trucidati sunt.

(OROS. III, 7.) Eo etiam tempore nox usque ad plurimam diei partem tendi visa est, et saxea de nubibus grando descendens, veris terram lapidibus verberavit. Quibus etiam diebus Alexander Magnus, vere gurges miseriarum ac atrocissimus turbo totius orientis, natus est. (HIER.) In Sicilia vero Dionisius tyrannidem exercuit, et 19o anno moritur, filiusque suus Dionisius junior regnum invasit.

(AUG. VIII, 3.) Socrates magister Platonis, Athenis tunc claruit, qui primus universam phylosophiam ad corrigendos mores flexisse memoratur, cum ante illum omnes magis physicis, id est naturalibus, rebus perscrutandis operam darent, finemque bonum non posse fieri nisi bene vivendo docuit. Qui cum plurima virtutum documenta dedisset, imperitorum invidia excitatis Atheniensibus adversus eum in calumniosam criminationem, sumpto veneno moritur, quem tamen postea omnis civitas publice luxit. (HIER.---AUG. l. l. et c. 4, 9, 4.) Cumque plurimos ille suae phylosophiae sectatores relinqueret, quorum studium certatim fuit in questionum moralium disceptatione versari, ubi agitur de summo bono sine quo beatus fieri homo non potest, inter omnes discipulos ejus Plato gloria et fama eminentior fuit, nec immerito, cum determinasset, [Col. 0561] finem boni esse secundum virtutem vivere, et hoc ei soli evenire posse, qui noticiam unius Dei habeat in imitationem, nec aliam ob causam esse beatum. Hic itaque Plato cum apud suos honesto natus esset loco, et Athenis ingenio mirabili omnes suos condiscipulos anteiret, non contentus Socratica disciplina, longe lateque peregrinatus est, quaquaversum alicujus nobilis scientiae percipiendae fama illum rapiebat. Itaque et in Aegypto didicit quaecumque magna illic habebantur atque docebantur, et inde veniens in eas partes Italiae ubi Phytagorea fama celebrabatur, quicquid Italicae fuit phylosophiae facillime comprehendit. Et quia magistrum Socratem singulariter diligebat, eum loquentem facit fere in omnibus sermonibus suis. Itaque cum studium sapientiae in actione et contemplatione versetur, unde et una ejus pars activa, altera contemplativa dicitur, quarum activa ad agendam vitam, id est ad mores instruendos pertinet, comtemplativa vero ad conspiciendas naturae causas sincerissimamque veritatem, Socrates in activa eminuisse, memoratur, Phytagoras vero magis contemplativae quibus potuit intelligentiae viribus institisse predicatur. Proinde Plato utrumque jungendo phylosophiam perfecisse laudatur, quam in tres partes distribuit, unam moralem, quae maxime in actione versatur, alteram naturalem, quae contemplationi dedita est, terciam rationalem, qua verum disterminatur a falso.
[Table: 1Kb]

Artarxerses, qui et Ochus, regnavit apud Persas annis 26, a restauratione templi anno 153o.

(HIER.---JORD.) Hic Sydonem subvertit, Aegyptum suo subegit imperio, Nectanebo rege in Aethiopiam pulso, in quo Aegyptiorum regnum destructum est, Syriamque cunctam devastavit.

(JOS. XI, 14.) Judaeorum sacerdos his diebus fuit Johannes, filius Judae, qui et Joiada. Hujus Johannis frater erat Jhesus, cui Vagosus, dux regis Artarxersis, promisit principatum sacerdotii. Qua confidentia altercatus in templo adversus fratrem, interfectus est ab eo. Propter quod dux ingressus templum violavit illud, et multa mala Judeis intulit.
[Table: 1Kb]

(HIER.) Philippus, filius Amintae, pater Alexandri Magni, rex Macedonum 23us, regnavit annis 26, in quibus omnes acerbitatum acervos cunctasque malorum moles struxit. (OROS. III, 12, 14, 15.) Hic primum ab Alexandro fratre suo Thebanis obses datus, per triennium apud Epaminondam, preceptorem strenuissimum et summum phylosophum, eruditus est. Ipso autem Alexandro scelere matris Euridicis interfecto, compulsus a populo, regnum parvo fratris occisi filio tuendum suscepit. Mox finitimis populis inferens bellum, victis Atheniensibus subjectisque Thessalis, Olimpiadem, Auruchae regis Molossorum filiam, Alexandri Epyrotarum [169 1Kb] regis sororem, duxit uxorem, de qua suscepit filium Alexandrum, qui appellatus est Magnus. Cumque per 26 annos incendia civitatum, excidia bellorum, subjectiones provinciarum, cedes hominum, rapinas opum, predas pecorum, venditiones mortuorum, captivitates vivorum per totam Greciam, Scythiam quoque et Traciam unius regis fraus et ferocia ac dominatus agitaret, tercio Arsis filii Ochi anno a [(208) 1Kb] Pausania, filio Cerastae, genus ab Oreste trahente, per insidias interimitur. Sufficerent ad exemplum miseriarum insinuata memoriae gesta per Philippum, etiam si Alexander ei non successisset in regnum.
[Table: 1Kb]

Annus 400 ab Urbe condita.

(HIER.---JOS. XI, 14.) Arses [170 1Kb] , filius Ochi, regnavit Persis annis 4, a reaedificatione templi anno 182o.---Defuncto Johanne pontifice Judeorum, Jaddus, filius ejus, suscepit principatum, cujus frater Manasses templum in monte Garizim construxit.

(HIER.) Plato moritur his temporibus, post quem Speusippus achademiam tenuit, cui mortuo Xenocrates [171 1Kb] successit.---Aristotiles omnium ore celebratur.

Darius, Arsami filius [172 1Kb] , rex Persarum ultimus, regnavit annis 6, a restauratione templi anno [173 1Kb] centesimo octogesimo sexto. Sexto quippe ejus anno Alexander, rex Macedonum, pugnavit cum eo, victoque, regnum Persarum dextruxit, quod stetit per annos 240.

(HIER.) Alexander Magnus, Phylippi [174 1Kb] , ut putabatur, et Olimpiadis filius, rex Macedonum vicesimus quartus, regnavit annis duodecim, sex adhuc stante regno Persarum, postea item sex, qui et in ordine temporum numerantur. (Cf. JORD.) Hic [(208) 1Kb] parvus statura, ferox natura, vir magni fuit animi, quietis impatiens, semper ad altiora contendens, crudelis et sanguinem siciens. (OROS. III, 18.) Unde non solum de extraneis, sed de suis quoque multos occidit, inter quos Amintam consobrinum [175 1Kb] , Clytum quoque annis gravem et amicicia sibi conjunctum, Callistenen [176 1Kb] etiam phylosophum sibique apud Aristotilem condiscipulum, cum plurimis regni principibus. (Ib. c. 16.) Hic regnum adeptus, primam experientiam animi et virtutis suae compressis celeriter Grecorum motibus dedit, quibus ut ab imperio Macedonum deficerent Demostenes orator extitit auctor. Subditis igitur Atheniensibus, deletis Thebanis, ceteris urbibus Greciae et Thessaliae vectigalibus factis, Ylliricis et Tracis domitis, profectus est ad Persicum bellum contra Darium regem, quem potentissimum et ditissimum fuisse, tam Grecae quam Latinae et barbarae narrant hystoriae (Cf. HIER., in Dan. c. IX et OROS. l. l.). Habuit autem Alexander in exercitu suo viginti duo milia peditum, quatuor milia equitum et quingentos [177 1Kb] , naves centum octoginta, et cum tam parva manu universum orbem, utrum mirabilius quia vicerat, an quia aggredi ausus fuerit [178 1Kb] , incertum est. In primo ejus congressu cum Dario sexcenta milia Persarum in acie fuerunt, quae non minus arte Alexandri superata, quam virtute Macedonum terga verterunt. Magna igitur cedes Persarum fuit, in exercitu vero Alexandri centum viginti equites et novem tantum pedites defuerunt. Deinde Gordien, civitatem Frigiae, quae nunc Sardis [179 1Kb] vocatur obsedit et expugnavit. Interea Darius cum trecentis milibus peditum et [Col. 0563] centum milibus equitum advenit. Cumque congressi essent, ingentibus utrimque animis pugnatum est, in pagna ambo reges vulnerati sunt, ac tamdiu anceps certamen fuit, quoadusque fugeret Darius. Ibi tunc ex Persis 80 milia peditum et decem milia equitum cesa sunt, 40 milia capiuntur; ex Macedonibus vero cecidere pedites 130, equites 150. (JOS. XI, 10.) Post haec Alexander ad Judeam tendens, Hierosolimam adiit; cui Jaddus sacerdos cum jachinctina et aurea stola, habens super caput cydarim et laminam auream, occurrit, ceteri vero sacerdotes cum bissinis stolis, omnisque multitudo cum vestibus albis processit. Alexander autem solus accessit, et nomen Dei, quod in aurea lamina scriptum erat, adoravit, principemque sacerdotum primum veneratus est, deinde [180 1Kb] ascendens ad [181 1Kb] templum, sacrificavit Deo juxta sacerdotis ostensionem, ipsi vero pontifici [182 1Kb] ceterisque sacerdotibus multa donavit. De qua re suis omnibus stupentibus, Parmenius princeps exercitus interrogavit eum cur adorasset sacerdotem gentis Judeae. Non hunc, inquit, adoravi, sed Deum, cujus sacerdotii principatu functus est. Nam cum adhuc essem in Macedonia et cogitarem me non posse Asiam vincere, in hujusmodi habitu eum conspexi, incitantem me confidenter transire, seque ducturum dixit exercitum meum et Persarum potentiam michi traditurum [(208 bis.) 1Kb] [OROS. l. l.] Interea Darius tercio, cunctis Persarum viribus sociorumque auxiliis contractis, bellum instaurat. Alexander vero revertens a Judea, Tyrum urbem coepit, Syriam et Aegyptum invadit, Alexandriamque in Aegypto condidit. Inde revertenti Darius apud Tharsum 404 [183 1Kb] milia peditum et 100 milia equitum obponit. (OROS. III, c. 17) Nec pugnae mora, omnes caeca rabie in ferrum ruunt, Macedones tociens a se victis hostibus animosi, Persae nisi vincant preoptantes mori. Raro in ullo bello tantum sanguinis fusum est. Sed Darius cum vinci suos videret, mori in bello paratos, persuasu suorum [184 1Kb] fugere compulsus est. Alexander 24 diebus continuis castrorum predam percensuit. Cum vero [185 1Kb] audisset Darium a propinquis suis vinctum aureis compedibus teneri, statuit eum persequi; sed inveniens eum in itinere solum relictum, multis [186 1Kb] vulneribus perfossum mortuum, hunc [187 1Kb] inani misericordia in sepulchris majorum sepeliri fecit. Occiso itaque Dario regni sui anno sexto, Alexandri quoque itidem sexto, Asiae viri [188 1Kb] conciderunt, et totus oriens in potestatem Macedonici cessit imperii, Persarumque regnum Alexandriam translatum est, ubi regnatum est per annos ducentos nonaginta sex. (Cf. HIER et OROS. l. l.) Quod regnum alii (JORD.) Grecorum, alii (Cf. JOS. XII, 1, et BEDAM) Aegyptiorum nominant regnum.

Alexander Macedo post mortem Darii regnavit annis sex, a reaedificatione templi anno 186o. Duodecim quippe annis trementem sub se orbem ferro pressit, sed sex postremi ejus anni, quibus destructo Persarum imperio monarchiam tenuit orbis, in ordine temporum numerantur, priores vero septem sub regno Persarum computantur. Omnibus itaque circumpositarum gentium regnis sibi subjectis, in Indiam tetendit, eamque cum omnibus orientalibus regnis sibi subjecit. Postquam vero multa miranda peragens dominus gentium diversarum nuncupatus est, anno aetatis suae 32o apud Babyloniam, cum adhuc sanguinem sitiret, ministri sui insidiis venenum bibit et interiit. Quo mortuo, Macedonum duces diversas sortiti provincias, ipso tamen adhuc vivo disponente, mutuis se bellis consumpserunt, orbemque ab Alexandro [189 1Kb] celeriter et fortiter acquisitum quatuordecim annis dilaniaverunt, et veluti optimam predam a magno leone prostratam avidi catuli discerpserunt. Sed quia idem Alexander multa mire peregisse legitur, quae scire multi delectantur, libet de vita ejus aliqua summatim decerpere, quibus delectationi querentium utcumque valeam satisfacere (Cf. HIERON., OROS. c. 19, 20, 23, et JORDAN.).



EXCERPTUM DE VITA ALEXANDRI MAGNI [190 1Kb] .

[Col. 0563A] (Hist. Alex., cod. Bamb. f. 193'.) Aegyptiorum gentem in mathematica magicaque arte fuisse valentem, litterae tradunt. Quorum rex Nectanebus, qui regis Persarum Artaxersis, qui et Memnon [191 1Kb] dictus est, fuit [192 1Kb] contemporaneus, magicae artis erat penitus, ita ut, cum super eum hostes venirent, non militiam nec arma moveret, sed palatium intrans apprehendit concham aeream, implevitque eam aqua pluviali, tenensque in manu virgam aeneam, per magicas artes demones vocavit, eventumque rerum investigavit. Cumque regnaret annis decem et octo, nunciatum est sibi, multas gentes adversus eum convenisse [193 1Kb] . Qui, remotis a se omnibus, palatium intrans, et solito more consultationi magicae instans, vidit in concha sua, quia dii Aegyptiorum gubernabant [Col. 0563B] naves barbarorum, statimque rasit sibi caput et barbam, ut transfiguraret se; tollensque aurum quantum potuit [194 1Kb] , induit se lineis vestibus, quasi propheta Aegyptius et astrologus, fugiensque de Aegypto venit Macedoniam, sedensque palam divinabatur omnibus qui pergebant ad eum (f. 194) [Col. 0564A] Cumque ibi moraretur usque ad tempora regis Philippi, quodam tempore, illo exeunte ad praelium, Nectanebus venit ad palatium, salutansque reginam Olimpiadem, ab ea resalutatus est, jussitque [195 1Kb] eum regina sedere secum, querens an vere Aegyptius esset. Qui cum se Aegyptium diceret, et Aegyptiorum sapientiam per multa laudaret, seque divinandi peritissimum commendaret, inter verba confabulationis exarsit in ejus amorem, sensuque concupiscibili respexit in eam. Dixitque ad eum regina: O propheta, quid cogitasti sic respiciendo me: Qui ait: Recordatus sum pulcherrimam divinationem, quam ego diis proximus ab eis percepi. Unus ex potentissimis diis concumbet tecum, et ex ipso concipies. At illa dixit: Et quis est deus ille? Nectanebus inquit: Ille [Col. 0564B] est Hammon, qui largitur divitias omnibus. Dixitque illa: Et quam formam habet? Cui ille: Neque juvenis est neque vetulus, sed in media aetate consistit, habens canos barbamque ornatam et in fronte cornua. Unde si tibi placet, esto preparata illi, quia in somnis videbis illum, et in ipso somno concumbet tecum [Col. 0565A] Dixit illa: Et si hoc videro, non sicut prophetam aut divinum, sed sicut deum te adorabo. His dictis, Nectanebus exiit continuo in desertum, evellensque herbas et exprimens sucum, fecit incantationem Olimpiadi, ut videretur illi quasi per somnium veraciter Hammonem deum concumbere secum. Nectanebus vero concubuit cum ea. Qui cum surrexisset ab ea, dixit illi: Mulier, concepisti defensorem tuum, Mane autem facto, cum illa surrexisset a lecto, fecit venire ad se Nectanebum, recitans illi somnium quod viderat. At ille dixit: Omnia scio. Faciamus aliquod arbitrium, quia aliud est veritas, aliud somnium. Iste deus quando veniet ad te, figuram habebit draconis, postea humanam formam in mei similitudine. At illa ait: Bene dixisti, propheta, recipe cubiculum, [Col. 0565B] et ego si videro hoc, habebo te quasi patrem pueri. Quod cum factum esset, cum surrexisset ab ea, percussit manu illius uterum, dixitque illi: Haec conceptio sit victorialis, et nullo modo subjugabitur. Cum autem coepisset intumescere uterus ejus, vocato Nectanebo dixit: Propheta, quid facturus erit Phylippus si redierit? Cui ille: Noli expavescere, ego tibi ero in adjutorium. Taliter persuasa Olimpiades, adulterata est ab homine quasi a deo. Inter haec fecit Nectanebus [196 1Kb] incantationes, et apparuit Phylippo, quasi videret Hammonem deum concumbere cum Olimpiade et dicere ei: Mulier, concepisti in utero defensorem tuum a patre suo Phylippo, et quasi videret celata pueri membra consuere atque signare anulo aureo, cui inerat lapis habens insculptum sibi caput [Col. 0565C] leonis et claritatem solis et gladium (f. 195). Haec videns Phylippus surrexit, et vocavit ad se ariolum, qui interpretaretur somnium. Cui ariolus: Scias, Phylippe, pro certo, quia concepit Olimpiades non ab homine sed a deo, et ille qui nascetur pertinget usque ad orientem pugnando atque civitates per gladium capiendo. Post haec Philippus, accepta victoria [197 1Kb] , rediit Macedoniam, cui Olympiades processit obviam. Quam cum oscularetur, intuitus eam dixit: Cui te tradidisti, Olympiades? Peccasti; in quem? sed non peccasti, quia vim a deo sustinuisti. Ego itaque totum hoc per somnium vidi, proinde inreprehensibilis esse videris. Quadam vero die cum epularetur rex et valde laetus esset, Nectanebus per artem magicam transfiguravit se in formam draconis, et per [Col. 0565D] medium triclinium transiit, ac terribiliter sibilavit, unde convivis omnibus pavorem incussit, et appropinquans ad Olimpiadem, posuit caput in gremium ejus. Quem videns Phylippus, dixit omnibus: Vere hunc draconem vidi, quando contra inimicos meos in praelio fui. Post paucos vero dies cum Philippus sederet solus, parva quaedam avis ascendit in ejus gremium, peperitque ovum. Quod cadens de sinu ejus in terram, divisum est, et exiit inde parvissimus serpens, qui gyrans ovum voluit intrare in illud, sed antequam intromisisset caput, defunctus est. Turbatus autem rex vocavit ariolum, et recitavit ei [Col. 0566A] factum. Qui ait: Rex Phylippe, nascetur tibi filius, qui debet regnare et circuire totum mundum subjugando omnes, et antequam revertatur in terram suam, morietur. Appropinquavit autem Olimpiadi tempus pariendi, et cum doleret uterus ejus, fecit venire ad se Nectanebum. Qui cum inciperet computare, dixit: Paululum te subleva, Olimpiades, de sede tua, quia hac hora conturbat sol omnia elementa. Et post paululum peperit Olimpiades, et ubi puer cecidit in terram, statim facta sunt fulgura atque tonitrua et terremotus. Quod cum vidisset Phylippus dixit: O mulier, cogitavi in corde meo ut nullo modo enutriretur iste infantulus; quia non est ex me conceptus; sed quia intellego quod est conceptus a deo, et in partu ejus elementa mutari video, nutriatur in memoriam [Col. 0566B] mei, quasi proprius sit filius meus, imponaturque ei nomen Alexander. Haec dicente Phylippo, coeperunt nutrire sub omni diligentia puerum. Cujus figura neque patri neque matri assimilabatur, coma capitis ejus quasi leonis, oculi ejus non similabantur ad invicem, sed unus erat niger, albus alter, dentes ejus erant acuti, impetus vero illius quasi leonis erat fervidus. Datus vero ad studium phylosophiae, cum sedebat in scolis cum condiscipulis suis, sepe pugnavit cum eis, eosque devicit. Ubi autem factus est annorum duodecim, instruebatur cum aliis militibus quasi ab pugnam. Videns autem rex velocitatem ejus, dixit ad eum: Fili, diligo velocitatem tuam atque ingenium, sed tristis existo, quia figura tua non assimilatur michi. Quem videns Olimpiades tristem, [Col. 0566C] vocavit Nectanebum, et dixit ei: Perscrutare et intellege, quid cogitet Phylippus facere de me.

Qui computans dixit: Cogitatio illius munda est erga te; sol enim respicit in quandam stellam, separantem desiderium suum. Alexander vero tunc ibi erat. Qui ubi hoc audivit, dixit: Pater, hae stellae, quas tu computas, apparent in coelo? Cui Nectanebus [198 1Kb] ait: Etiam, fili. Alexander dixit: Et possum eas videre hora serotina? Nectanebus ait: Sequere me nocturna hora in campum, et ostendam tibi. Alexander dixit: Et fatum tuum agnoscis? Cui Nectanebus: Etiam fortiter. Alexander dixit: Ars bona est et opto eam scire; et qua morte debes mori? Qui dixit: A filio meo moriar. Haec omnia loquendo, secutus est eum Alexander per noctem extra civitatem. [Col. 0566D] (f. 196.) Cui dixit Nectanebus: Fili, respice stellas, et vide stellam Herculis quomodo tristis est; stella vero Hermi laeta est, et stella Jovis clara. Sic sursum respiciente Nectanebo, accessit ei propius Alexander, et impetum faciens in eum precipitavit in foveam, dicens: Cum nescias terrenas causas, quare voluisti te intromittere de coelestibus elementis? Cui Nectanebus ait: Cognitum michi fuit hoc, quia sic debuit michi evenire; non potui tamen evadere, nisi michi hoc contingeret. Alexander dixit: Quia ego sum filius tuus. Cui Nectanebus ait: Tu es utique filius meus. Ille autem ubi cognovit quia pater [Col. 0567A] ejus esset, dubitavit eum dimittere in fovea, sed elevavit eum in humeros suos, et portavit in palatium. Quod ubi vidit mater ejus, dixit: Fili Alexander, quid est hoc? Cui ille: Corpus Nectaneb est. Et illa: Nectanebus pater tuus fuit. Ille autem dixit: Quomodo stulticia tua fecit.

(f. 195'.) Quidam autem ex Capadocia adduxerunt Phylippo poledrum, id est pullum equinum magnum, ligatum ex omni parte diversis ligaturis; comedebat enim homines. Quem jussit rex includi cancellis ferreis, ut raptores et latrones aliique malefactores, qui feris deputarentur, ab hoc comederentur. (f. 196.) Alexander autem audax factus et fortis, transiit quadam die per eum locum ubi caballus ille inclusus erat, vidensque jacere ante eum [Col. 0567B] summitates manuum et pedum humanorum, quae sibi superfuerant, miratus est, misitque manum suam per cancellos ad eum. Ille statim extendit collum suum, et coepit lambere manum illius, complicatisque pedibus projecit se in terram, tornansque caput respexit Alexandrum quasi blandiendo. Qui intellegens voluntatem caballi, aperuit cancellum et coepit mansuete tangere dorsum ejus manu dextera, statimque caballus coepit mansuescere amplius, et sicut canis blandiri solet domino suo, sic ille blandiebatur Alexandro. Ille autem ascendens super eum, equitavit foras, vocavitque [(209) 1Kb] eundem caballum bucefalum. Quod cum vidisset Phylippus, dixit: Fili Alexander, omnem divinationem modo cognovi in te, et scio quia tu debes regnare post me.

[Col. 0567C] Inter hec factus Alexander annorum quindecim, dixit ad Phylippum: Pater, si potest fieri, dirige me sedentem in curru. Dixitque rex: Gratum accipio, fili, daboque tibi caballos centum et 40 milia aureorum solidorum, et vade cum bono auxilio. Exiens itaque Alexander venit in Peloponensem, ut faceret pugnam cum Nicolao, rege ipsius provinciae. Quem videns Nicolaus, dixit: Dic michi, quis es tu? Cui ille: Ego sum Alexander, filius Phylippi. Cui Nicolaus: Quem me speras? Dixit Alexander: Tu es Nicolaus, rex Arideorum; sed non elevetur cor tuum in superbiam quia habes honorem regalem, solet enim inveniri in fato humano, quod major perveniat ad parvitatem et parvus ad magnitudinem. Cui Nicolaus: [Col. 0567D] Bene dixisti. Tu nescis te ipsum, mea autem natura inreprehensibilis est. Dic tamen michi veritatem, quare in has partes venisti? Cui Alexander ait: Recede a me, homo, quia neque tu habes aliquid adversum me, nec ego adversum te In hoc Nicolaus valde iratus dixit: Ecce quali homini loquor. Per salvationem patris mei, si impetum spumae in faciem ejus ejicio, morietur. Et exspuit ad eum et dixit: Tolle hoc quod te decet accipere, catule, quia non erubescis. Ille autem continens se secundum doctrinam phylosophiae, dixit: Nicolae, per nativitatem meam paternam et per uterum matris meae a deo inpregnatum, et te per arma devincam, et patriam tuam michi subjugabo. [Col. 0568A] Et recessit ab eo. Post paucum tempus venit dies constitutus, in quo juncti sunt ambo ad pugnam. Sonantibus ergo tubis, omnes Nicolai milites moti sunt unanimiter ad pugnam, quos omnes Alexander propria manu occidit.

Reversus autem cum victoria, invenit Phylippum sociasse sibi quandam nomine Cleopatram, matre sua ejecta; sicque illo sedente in nuptiali convivio, ingressus Alexander dixit: Pater, accipe a me de prima mea pugna victorialem coronam; tamen quando celebraturus sum nuptias matris meae, jungendo illi maritum, ad ipsas nuptias tu non invitaberis. Unus autem ex discumbentibus Lysias dixit: Phylippe, ex Cleopatra nascetur tibi filius similis tui. Hoc audiens Alexander, percussit eum cum baculo [Col. 0568B] quem tenebat in manu, et mortuus est. Videns hoc Phylippus iratus est, et erigens se impetum fecit in eum, sed in ipso impetu cecidit. (f. 197.) Cui dixit Alexander: Qui subjugasti Asiam et Europam, quare super pedes tuos non stas? Sic ergo exturbatae sunt ipsae nuptiae, et Phylippus egrotabat. Post paucos dies introivit Alexander visitare illum, et dixit: Phylippe, quamvis non sit lex ut te vocem ex nomine, non tibi loquor ut filius sed ut amicus; fac bene mulieri illi cui male fecisti, et non sit tibi curae quia Lysiam occidi. Bene feci, tu autem male fecisti, volens me percutere gladio. Et flevit Phylippus. Alexander autem ubi vidit patrem plorantem, dimisit eum, et abiens ad matrem, dixit ei: Mater, noli tenere [Col. 0568C] malam voluntatem patris, quia quamvis absconditum sit peccatum tuum, reprehensio tamen tua stabit. Bonum est ut uxor semper subjecta sit marito. Haec dicens, adduxit eam Phylippo.

Post paucos dies venerunt legati Darii regis ad Phylippum, exigentes ab eo tributum. Quibus Alexander ait: Ite et dicite Dario: Quando Phylippus non habebat filium, gallina generabat ei aureum ovum, nunc autem Phylippo natus est filius, et gallina facta est sterilis. Hec dicens, dedit eis absolutionem, et remisit eos vacuos ad Darium regem.

Post hec rebellavit Phylippo Armenia, et direxit illuc Alexandrum cum exercitu, ut expugnaret eam. In Macedonia vero erat quidam homo nomine Pausania subjectus Phylippo, qui concupiscens Olimpiadem, [Col. 0568D] fecit contra regem consilium, et adunavit sibi populum, armataque manu venit super Phylippum. Qui cum ei terga verteret, vibrata hasta Pausania percussit Phylippum in dorso, qui tamen non statim mortuus est, sed jacuit semivivus in campo. Pausania vero putans eum mortuum, elevatus est, intransque palatium cum audacia, abstraxit inde Olimpiadem. Inter haec reversus Alexander de Armenia, invenit maximam perturbationem in Macedonia. Exiens autem Olimpiades, coepit vociferare ad Alexandrum, dicens: Ubi est, Alexander, victoria tua, ubi fatum quod a diis accepisti, ut esses victorialis et vindicares me patremque tuum? Quo audito Pausania, exiit ut videret [Col. 0569A] Alexandrum. Ille autem vibrato gladio percussit Pausaniam, et statim mortuus est. Venitque illi nuncius quod et pater ejus jam moreretur, et abiit ad eum. Ut autem vidit eum Phylippus, dixit illi: Fili Alexander, jam laetus moriar, quia fecisti vindictam, occidendo inimicum meum. Haec dicens mortuus est. Alexander vero plorans mortem patris, abiit et sepelivit eum. Altero die sedens in throno patris sui, convocatis omnibus dixit: O juvenes Macedones, Tracienses, Thesalonicenses, Lacedemones, et alii, intuemini et videte Alexandrum, et procul sit a vobis timor barbarorum! In me sit hoc, quia et illos subjugabo et in servitium vobis dabo. Quisquis ex vobis voluerit, tollat arma ex palatio meo et preparet se ad praelium, et qui noluerit, armet se armis suis. [Col. 0569B] Dixerunt ei seniores: Rex Alexander, multis annis militavimus patri tuo, et virtus non est nobis, ut angustias ferre valeamus; unde, si tibi placet, recusetur a nobis militia quam hactemus egimus [199 1Kb] . Respondit Alexander: Magis volumus vos habere in militia nostra quam juvenes, quia juvenis confidens in juventute sua acquirit mortem, senior autem agit omnia cum consilio. Hoc dicens, fecit eos acquiescere, ut essent in militia sua.

(f. 198.) Post hec congregata multitudine, coepit ire Romam, deinde perrexit in Africam [(210) 1Kb] sicque contendit in Aegyptum. Audientes Aegyptii adventum ejus, exierunt obviam ei, et honorabiliter susceperunt eum. Invenit autem ibi regalem statuam ex marmore nigro, interrogantique cujus esset, dictum [Col. 0569C] est quod Nectanebi regis esset. Qui ait: Nectanebus pater meus est. Et amplexatus statuam, osculabatur eam. Inde perrexit in Syriam; sed Syrii viriliter restiterunt ei, pugnantesque cum eo, occiderunt aliquos ex militia ejus. Quidam autem ex eis abeuntes Persidam, nunciaverunt Dario regi presumptionem Alexandri. Qui cum sciscitaretur de statura ejus, ostenderunt ei depictam imaginem Alexandri. Quem ille despiciens pro parvitate formae illius, statim direxit ei speram et virgam curvatam et cantharam auream cum epistola tali:

Rex regum terrenorum, parens solis, qui lucet una cum Persidis diis, famulo meo dirigo gaudium. Audivi denique de te, quod pro mea venias inimicicia per vanam gloriam; quapropter precipio tibi turnare gressum. [Col. 0569D] Redi ergo ad matrem tuam, et quiesce in sinu illius. Direxi autem tibi speram et curvam virgam cantharamque auream, ut exerceas et cogites jocandi causam. Cognosco itaque, quia pauper es et miserrime indiges; sed cito resipisce a stulticia tua et daemoniaca [200 1Kb] quam agis gloria. Tu enim coadunasti quosdam latrunculos, et vis confligere cum multitudine Persarum. Quin immo cogita si poteris numerare stellas coeli; et si potueris coadunare homines totius mundi, nec sic prevalebis resistere multitudini [Col. 0570A] Persarum, quae coaequatur arenae maris. Tantum aurum est in Persida, ut vincat claritatem solis. Unde oportet te poenitere in hoc quod operatus es, quia, si in ipsa stulticia perseverare volueris, dirigam ad te vindicatores qui te apprehendant, et non quomodo filium Phylippi, sed quomodo principem latronum cruci te affigi precipiam.

Hanc epistolam cum precepisset Alexander legi coram militibus suis, audientes contristati sunt. Quibus ille ait: Nolite constristari in verbis epistolae hujus. An nescitis quia canes multum latrantes nullum effectum faciunt? Credamus itaque quod veritatem dicat haec epistola: sed opus est nobis strenue et fortiter pugnare cum illis, et non in vacuum, quia illorum divitiae compellunt nos pugnare. Hoc ubi [Col. 0570B] dixit, precepit suis hominibus comprehendere portitores epistolae et crucifigere. At illi dixerunt: Male facis; quam enim culpam nos habemus? Quibus ait: Si ego malefacio, senioris vestri dicta me hoc agere compellunt, qui direxit vos quasi ad latronem. (f. 199.) At illi dixerunt: Proinde scripsit haec Darius, quia nescit magnitudinem tuam? sed quia nos vidimus intelligibilem imperatorem, si redierimus, diffamabitur per nos nomen tuum. Tunc precepit illos dimitti et ad convivium suum vocari. Sedentes itaque cum eo et convivantes, dixerunt ei: Dominator, si placet potestati tuae, precipe mille milites [201 1Kb] nobiscum venire, et trademus tibi Darium. At ille ait: Laetetur animus vester in his in quibus sedetis, pro traditione autem vestri senioris non dabuntur vobis [Col. 0570C] mille milites [201 1Kb] .

Alio itaque die sedit Alexander, et jussit scribi epistolam Dario continentem ita:

Rex Alexander, Phylippi filius et Olimpiadis, terrenorum regi Dario, proximo solis, lucenti una cum Persidis diis. Dedecus est tam lucidissimo atque magnificentissimo imperatori talia verba dirigere parvo homini, et cottidie suspectum manere ledi posse a me te, qui es parens solis et resides in throno velut in aethere et fulges cum diis Persidis. Dii namque inmortales irascuntur, si mortales homines eorum socii effici conantur. Mortalis ego sum, et sic venio ad te quasi cum mortali homine pugnaturus. Quia vero, laudando te, dixisti te habere plurimas divitias, acuisti mentes nostras et fecisti nos fortiores in virtute, [Col. 0570D] ut acquiramus divitias vestras. Si autem tu, qui magnus es, pugnaturus mecum veneris, si viceris me, non habebis laudem, quia latrunculum vicisti, si autem ego te vicero, magnam habebo laudem, quia magnificentissimum vici imperatorem. Quia vero michi direxisti virgam curvam et speram et cantaram auream, per virgam curvam intellego quia curvantur ante me reges potentissimi, per speram rotundam, quia tenebo rotunditatem totius mundi, per cantaram auream me intellego victoriosum esse et censum ab [Col. 0571A] omnibus recipere, sicut a te, qui magnus es, ego, qui parvus sum, cantaram auream accepi.

Haec scribens Alexander, vocavit apocrisiarios, et donavit illis cantaram auream et epistolam. Quibus abeuntibus preparavit se ipse ut iter faceret.

Recepta itaque Darius epistola et relecta, iratus est, scripsitque satrapis suis epistolam talem:

Rex Persarum Darius satrapis suis. Audivimus itaque quod filius Phylippi, Alexander Macedo, elevatus est in stulticia, et intravit in terram Asiae, quae mea est, ei depredatus est eam. Quapropter precipio vobis ut apprehendatis eum et ducatis ad me, sicut tam magnos et fortes et adjutores imperii mei decet; ut pueriliter flagellem illum, et indutum purpura dirigam illum Olimpiadi matri suae in Macedoniam, [Col. 0571B] quia non decet eum pugnare, sed in provincia sua stare et pueri more ludere.

Relegentes itaque satrapae epistolam, rescripserunt ei sic:

Regi Persarum Dario ego Primus et Antilochus satrapes gaudium. Sciat maguitudino vestra, quia cum ipso Alexandro, quem puerum dicitis, congregata multitudine pugnavimus, et terga vertimus ei, et vix de manu illius evasimus. Quia vero nos dicitis imperii adjutores, necesse est ut vestram queramus salutem, ideoque volumus vobis notum esse, quia hic funditus dissipabit Syriam.

Cum autem legisset Darius hanc epistolam, venit et alter nuncius, quod Alexander applicasset super fluvium, [Col. 0571C] qui dicitur Straga. Iterum scripsit ei epistolam:

Darius rex Persarum dirigo hoc Alexandro. In universo mundo laudatum est nomen Darii, quin immo etiam dii laudant nomen ejus; et quomodo tu ausus es transire flumina et mare ac montes et venire contra me? Hoc fuerat tibi magnum nomen, ut sine me tenuisses imperium Macedoniae, sed confortatus es et congregasti socios tuos, et vadis pugnando et dissipando civitates meas. Melius tibi fuerit poenitere de malis tuis, antequam acciperes a me injuriam, et absconse faceres refugium ad me, qui sum dominus, ut non congregares multa mala super te. Deberes enim pro hoc gloriari, quia epistolam de me recipere dignus fuisti. Ut autem cognoscas qualis et quanta est militia mea, significo tibi per hanc sementem papaveris [Col. 0571D] quam direxi tibi. (f. 200.) Si ergo hanc numerare potueris, pro certo numerabitur populus meus. Quod si facere non poteris, revertere ad terram tuam, et amplius non ascendat in cor tuum talia facere.

Cum autem venissent apocrisiarii ad Alexandrum portantes epistolam et sementem papaveris, legit epistolam, tendensque manum tulit de semente papaveris et misit in os suum, mandensque dixit: Video, quia populi illius multi sunt, sed sicut hoc semen papaveris molles sunt. Supervenerunt autem ei nuncii, significantes ei infirmitatem matris suae. Quam cum audisset, scripsit Dario sic:

Rex Alexander Dario regi Persarum. Plurimae [Col. 0572A] epistolae, quae michi adveniunt, impellunt me volentem nolentem ad haec quae facio et quae dico. Noli cogitare quod pre pavore vanae tuae gloriae recedam de loco isto, pro certo scias quia vado videre matrem meam, quae obpressa est valida infirmitate; sed tamen non post multum tempus renovando me redeam. Ad vicem vero sementis papaveris, quod michi misisti pro inmensurabili numero militiae tuae, dirigo tibi hoc piper, ut agnoscas, quia multitudinem sementis papaveris vincit fortitudo hujus parvissimi piperis.

Hanc epistolam dedit Alexander apocrisiariis Darii cum parvo pipere, illisque abeuntibus, coepit ipse redire ad matrem suam.

Potentissimus autem vir quidam princeps militiae Darii regis sedebat illo tempore cum valida manu [Col. 0572B] super Arabiam, qui movens se cum omni exercitu inde, stetit contra Alexandrum, et coepit acriter pugnare cum eo. Valde mane inchoatum est praelium, et pugnatum est usque ad solis occasum, et neque hi neque illi molles inventi sunt, cum tamen utrimque multi cecidissent; sed fortiter pugnatum est per tres continuos dies. Post haec defecit princeps militiae Darii, et cum his qui superfuerant tanta velocitate fugit in Persidam, quod ante Darium invenit apocrisiarios, qui epystolam Alexandri et piper portaverunt, tenente Dario epistolam. Scrutabatur autem Darius a legatis, quid faceret Alexander de semente papaveris. At illi dixerunt: Apprehendit et momordit, et despiciendo dixit: Â»Multi sunt sed molles.Â« Accepto itaque Darius pipere, misit [Col. 0572C] in os suum, mandensque dixit cum lacrimis: Pauci sunt sed duriores. Videns hoc princeps ille qui de praelio venit, dixit: Etiam, dominator, paucos pugnatores habet Alexander, sed fortes sunt, multosque milites meos occiderunt. Alexander autem, non elatus pro victoria, jussit sepeliri qui de suis ceciderant.

Post haec applicuit in Achaiam, ubi subjugatae sunt ei civitates multae, junxitque militiae suae decem et septena milia. Inde ascendit in montem Taurum, et venit in civitatem Persepolim, in qua sunt novem musae, deinde venit in Frigiam, in templum quod dicitur Solis, in quo [202 1Kb] et oblationem fecit. Inde venit ad fluvium Scamandrum, qui est in latitudine cubitorum quinque. Dixit autem his qui erant [Col. 0572D] ibi: Beati estis qui habetis laudes doctoris Homeri. Et stetit ante eum homo cui nomen Clytomidis, et dixit: Alexander rex, majores laudes possum facere tibi de tuis actionibus quam fecisset Homerus, quia plus miras virtutes fecisti quam hi qui fuerunt Trojae. Alexander dixit: Magis vellem esse discipulus Homeri quam habere laudem Achillis. Post haec veniens in Macedoniam, invenit matrem suam levatam de infirmitate sua, et laetatus est cum ea.

Post haec exiens de Macedonia, venit in locum qui dicitur Abdira; homines autem ipsius civitatis clauserunt portas, ut non ingrederetur ibi. Iratus Alexander jussit ut incenderetur civitas. Videntes [Col. 0573A] autem ignem qui erant in civitate, dixerunt: (f. 201.) Alexander, non rebellando tibi clausimus portas, sed timendo Darium, ne audiret nos tecum fecisse pactum, et dissiparet nos. Apertis ergo portis transiit, et venit in Olintum, inde Chaldeopolim, venitque ad fluvium qui dicitur Xenis, et oppressit eos fames valida, et murmuraverunt inter se milites, dicentes: Defecerunt caballi nostri. Quibus Alexander dixit: Viri commilitones mei, et si defecerunt caballi vestri, desperastis vos de salute? Quod si nos vixerimus, caballos festinanter inveniemus; si vero nos morimur, caballi non sunt nobis necessarii. Festinemus tamen ire in locum talem, ubi cibaria nobis sint et caballis nostris. Et coeperunt ire ad locum qui dictus est Locrus, ubi invenerunt cybaria [Col. 0573B] multa, et animalibus pascua. Inde venientes in locum qui dictus est Tragachantes, invenerunt ibi templum Apollonis, ubi voluit Alexander invenire divinationem a virgine Zachora sacerdote. Cui illa dixit: Non est hora divinationis. Secunda vero vice dixit Apollo: Heracli. Alexander dixit: O Propheta, michi nomen est Heraclius? ergo periit divinatio tua. Inde movit exercitum et veniens Thebaidam dixit Thebeis: Date michi 400 viros armatos qui veniant in adjutorium michi. Illi autem clauserunt portas armatique ascendentes murum ad quatuor milia, dixerunt ei: Alexander, si non recesseris, pugnabimus tecum. Alexander subridens dixit: Fortissimi milites sunt Thebei, clauserunt intra portas, et sic dicunt se pugnare mecum. Omnis homo fortis volens [Col. 0573C] pugnare in campum exit, non clauditur intra urbem sicut virgo. Et precepit militibus suis urbem obpugnare, captamque incendit, murumque a fundamentis evelli precipiens abiit. Thebei vero qui remanserant abierunt Delphum ad Apollinem, responsa querentes, si deberet civitas eorum reaedificari. Quibus dictum est: Ille qui hanc civitatem aedificaturus est, tres victorias habebit, post quas eam reaedificabit.

Alexander autem profectus est Chorintum, rogaveruntque eum Chorinthii ut luderet cum eis in curribus, et ad hoc spectaculum convenerunt multi. Secutus est autem Alexandrum vir Thebeus magnus et gloriosus, cui nomen Clytomagus. Astantibus vero ad hoc spectaculum dixit Alexander: Quis ex [Col. 0573D] exiet luctans in ludo isto? Cui Clytomachus dixit: Si placet potestati vestrae, ego pugnabo et vincam. Alexander dixit: Si tres viceris, coronaberis. (f. 202.) Pugnavit ergo, vicitque et alios duos; et dixit illi preconator: Dic nobis nomen tuum. Qui ait: Sine civitate. Audiens hoc Alexander dixit: O beatissime et pulcherrime certator, ut quid sine civitate? Clytomachus dixit: Magne imperator, antequam tu esses, habui civitatem, nunc autem per te civitatem non habeo. Intellexit hoc responsum Alexander et dixit preconatori: Vociferare ut sit Thebeus, et potestatem habeat reaedificandi civitatem.

Exiens inde Alexander venit Athenas, misitque ad Athenienses in hec verba: Nichil a vobis opto, nisi ut militetis sub imperio meo et me habeatis seniorem. [Col. 0574A] Quod si non vultis, estote fortiores meis, sin autem, subjugamini michi fortiori vobis. Athenienses vero rogaverunt Demostenen phylosophum, ut daret eis consilium. Qui annuens manu imperavit silentium, et dixit: Viri cives mei, commune consilium dabo vobis. Si scitis vos tales esse ut vincere possitis Alexandrum, pugnate cum eo, sin autem, flectamus nos sub potestate manuum ejus, quia de coelo datur ei adjutorium. Et cum multa hujusmodi perorasset, acquievit ei populus omnis, et statuerunt dirigere illi victorialem coronam, pensantem libras quinquaginta. (f. 203.) Quibus ille ait: Quia dedit vobis Demostenes consilium de salvatione vestra et fecistis illud, amodo confortamini et estote salvi, nullam contrarietatem sustinentes a me.

[Col. 0574B] Inde accepta militia, perrexit Lacedemoniam. Lacedemonii vero clauserunt portas, et ascendentes naves exierunt ei obviam praelio navali. Alexander vero irruens super eos qui in muris erant vulnerabat, qui in navibus, igni desuper misso, incendebat. Multis igitur pereuntibus, qui superfuerunt venerunt ad pedes Alexandri, misericordiam postulantes. Quibus statim concessit libertatem. Deinde per Ciliciam ingressus est terram Persarum. Darius itaque congregans principes et sapientes suos, consisilium habuit cum eis quid agere debuisset, et ait: Ut video, iste qui sic pugnando vadit, adjungitur in virtute et victoria. Ego reputabam illum sicut latronem ire predando, ille autem sicut rex pugnat et humiliat, et quantum nos volumus exaltari super illum, [Col. 0574C] tanto amplius exaltatur nomen ejus. Dubito, ne adjuvet illum divina providentia, volens illi concedere regni dyadema, ut sicut nos optavimus eicere illum de Ellada, ita nos eiciat ille de Persida. Unde si placet, cogitemus de salute nostra, nec despiciamus illum superbiendo pro hoc quia tenemus regnum Persarum, ne forte parvitas illius crescat et magnitudo nostra deficiat. Haec dicente Dario, Ocsiather, frater regis Darii, dixit: Magnificasti Alexandrum dimittendo illi Elladam, et in hoc fiduciam ei concessisti, ut plus exardescat ingredi Persidam. (f. 204.) Unde, si tibi placet, fac sicut ille facit; ille quippe, quando vult pugnare cum aliquo, non mittit principes, sed per semet ipsum vadit, et antecedens omnes satrapas, pugnat [Col. 0574D] viriliter, et acquirit sibi nomen et victoriam. Alius satrapa dixit: Alexander in omnibus peritissimus est, et in nullo offendit, omniaque viriliter agens, formam et virtutem habet leonis. Quod si tibi placet, mitte in omnes fines tuos, et congrega satrapas omnium gentium; sunt enim nobis gentes plurimae plus quam centum quinquaginta, et queramus auxilium a diis. Dum ergo Darius congregata multitudine consiliaretur, Alexander moram faciens in Cilicia, venit ad quandam aquam pulcherrimam, et accidit ei delectatio ut lavaretur in eo, sed per frigiditatem apprehendit eum dolor capitis, et egrotavit fortiter. Quod videntes Macedones, valde tristes effecti sunt, metuentes ne audiret Darius, et faceret, super eos impetum atque deleret illos. Quidam vero [Col. 0575A] juvenis nomine Phylippus, quem diligebat Alexander quia medicus erat, promisit ei se daturum potionem unde sanus fieret. Princeps autem militiae quidam, qui tenebat Armeniam, odio habuit hunc medicum, quia diligebatur a rege, scribensque epistolam direxit Alexandro dicens: Caveas te a medico Phylippo [203 1Kb] , et ne bibas potionem ejus, quia promisit ei Darius rex sororem suam in conjugium dare et consortem regni facere, si interficiat te. Cum autem preparasset Phylippus potionem, portavit ante regem; sed antequam biberet, supervenit epistola illa. Qui accipiens et legens antequam biberet, non est turbatus, quia de fide Phylippi erat securus. Tenens itaque una manu epistolam, altera accipiens potionem, respiciebat in faciem Phylippi. [Col. 0575B] Cui dixit Phylippus: Noli expavescere potionem, magne imperator, sed bibe illam. Statim ebibit eam. Et postquam bibit, porrexit epistolam Phylippo. Relecta Phylippus epistola dixit: Non sum culpabilis, Alexander, sicut haec epistola dicit. Rex autem sanus effectus, vocavit Phylippum, amplexansque collum ejus, dixit: Cognovisti, Phylippe, quantum te diligam, et quam fiduciam in te habeam, qui prius potionem bibi, et sic epistolam tibi porrexi? Cui Phylippus dixit: Fac venire ipsum hominem, qui hanc epistolam tibi direxit, quia me tibi talia pro salute tua facere ipse noluit. Jubens ergo illum venire, inquisivit eum, inveniensque culpabilem, jussit decollari.

Dehinc movens exercitum, venit in Mediam et Armeniam magnam, et subjugavit eas, deinde ambulavit [Col. 0575C] dies multos, et ingressus est locum aridum et cavernosum, in quo non inveniebatur aqua, et transiens per locum qui dictus est Andriacus, venit ad fluvium Eufraten. Ponens ergo castra, jussit afferri ligna, et preparavit pontem super ipsum fluvium cum tabulis et catenis ferreis, jussitque militibus suis ut transirent. Qui cum dubitarent, precepit custodibus animalium ut transirent cum omni apparatu et cibariis, et post haec jussit milites transire. Quibus adhuc dubitantibus et validum fluvii [204 1Kb] cursum metuentibus, ipse primus transivit, sicque omnes secuti sunt. (f. 205.) Fluvius autem Tygris et Eufrates vadunt per mediam Mesopotamiam et Babyloniam, et intrant Nilum. Ferunt autem [Col. 0575D] quidam quod ista flumina evacuentur, quando Nilus inundat Aegyptum, et quando subtraxerit se, ista superabundent. Cum autem transisset omnis exercitus, rediit retro Alexander, et fecit incidi pontem. Videntes hoc milites, coeperunt murmurare et dicere: Si acciderit nobis ut fugiamus de praelio, non erit transitus nobis. Quibus dixit Alexander: Bene me confortastis, quando talia cogitastis, et ego proinde feci dissolvi pontem istum, ut aut pugnetis viriliter et vincatis, aut si vultis fugere pereatis, quia victoria non erit his qui fugiunt, sed illis qui insecuntur. Unde quia nullo modo jam videbitis [Col. 0576A] Macedoniam, nisi prius vicero cunctos barbaros, confortetur mens vestra, et fortitudo pugnae estimetur vobis jocus. Quibus ita confortatis, ecce multitudo militum Darii applicuisse nunciatur super fluvium Tigrin. Principes autem militiae super eos erant quinque. Convenerunt igitur in campo Alexander cum suis et principes militiae Darii, et acriter pugnaverunt. Vir autem quidam de Persis animo acer, induens se vestem et arma Macedonica, abiit occidere Alexandrum, mixtusque militibus ejus post tergum illius, evaginatoque gladio tam fortiter percussit caput ejus, ut et galeam transforaret et caput vulneraret. Statimque apprehenderunt eum milites Alexandri, et duxerunt ante eum. Cui dixit Alexander: O strenue vir, quid est hoc? Cui barbarus ait: [Col. 0576B] Ne estimes me, dominator, Macedonem esse, Persa sum [205 1Kb] . Promisi Dario auferre caput tuum, et ille spopondit michi filiam suam in conjugium et regales provincias. Tunc Alexander ostendit eum omnibus milibus suis, et dixit: Viri Macedones, convenit omnibus militibus talem habere fortitudinem, et continuo dimisit illum abire, coepitque pugnare fortiter, et ceciderunt ex barbaris multi. Qui videntes se multum minui, fugerunt, et persecutus est usque Bactram et applicuit. Alia die apprehendit civitatem, invenitque ibi matrem Darii et uxorem eandemque sororem et duas filias ejus, posuitque in ea civitate solium suum, et subjugavit sibi omnes circumpositas civitates. Post haec unus ex principibus militiae Darii presumpsit venire ad Alexandrum, et dixit ei: [Col. 0576C] Dominator Alexander, princeps militiae Darii sum, et plurimum illi servivi, et nichil dignum ab eo recepi; si tibi placet, da nobis decem milia armatorum, et ego dabo principes nostros et ipsum Darium. Alexander dixit: Perge auxiliaturus regem tuum, quia non credunt extranei, postquam tuos vis expugnare. Principes autem Darii Fictir et Stapsi et Nostadi scripserunt Dario de factis Alexandri, quod et terram dissiparet et multos occideret, et multi ex suis potentissimis junxissent se Alexandro et regales provincias multosque honores acciperent ab eo, ideoque prospiciat sibi et illis, antequam ingrediatur ad eum.

Darius haec audiens, scripsit ad Alexandrum sic: Pervenit in manus nostras epistola de tua superbia, [Col. 0576D] quod cogites venire prope nos, ut loquaris nobiscum. Quod si potuerit fieri, omnes orientales dii pergant habitare in occidente. Non elevetur mens tua in hoc quod fecisti; sic preparavi me, quasi mater mea mortua sit, et quasi uxorem nunquam habuerim. Unde scias quia non quiescam inquirendo injuriam meam. Scriptum quidem michi est quia benignitatem erga meos ostenderis, tamen hoc scias, quia, quantumcumque illis benefeceris, me non habebis amicum, et econtra, si male illis feceris, non amplius me habebis inimicum. Hanc ultimam sententiam mandavi tibi.

Alexander accipiens epistolam, legit ac risit, [Col. 0577A] rescripsitque epistolam talem: Rex Alexander Dario regi. Superbiam et elationem supervacuae gloriae tuae odio habent dii, prout video, quia non cessas blasphemare usque in finem. (f. 106.) Quod benefeci tuis, non pro tuo timore feci, sed habens spem intrandi ad te, ostendi eis benignitatem meam, ut et tu grato illud animo acciperes; sed ut sentio, tu non es animi humani. Haec epistola mea ultima sit tibi. Cave itaque te, et mentem habe in te. Ubi ergo direxit epistolam, preparavit se, et scripsit satrapis suis qui erant in Syria et Cappadocia, Cilicia et Pamphilia et Arabia ceterisque provinciis, ut prepararet unusquisque mille vestimenta et pelles animalium, quotquot invenirent, et Antiochiam mitterent, ibique ordinarentur cameli, qui portarent ea usque Eufraten, quatinus [Col. 0577B] milites sui haberent vestimenta et calciamenta.

Darius vero scripsit satrapis suis ut essent parati cum omnibus suis ad resistendum gentibus Macedoniae, misitque ad Porum regem Indiae, ut preberet ei adjutorium. Qui rescripsit ei, se de injuria ejus valde [206 1Kb] dolere, et se quidem promptum esse venire, sed infirmitate prepediente non posse, milites tamen suos cum aliis gentibus venturos esse.

Mater autem Darii cum audisset quod ille se iterum prepararet ad praeliandum cum Alexandro, direxit illi epistolam hanc: Dario regi mater sua gaudium. Audivimus quia congregas alias gentes et pugnare vis cum Alexandro. Quod si totum mundum adunare potueris, quid exinde eveniat nescis, quia victoriae illi concessae sunt. Dimitte sensum altitudinis [Col. 0577C] tuae, et reclina paululum, et ne presumas multum, quia perdes vitam. De nobis autem scias, quia in maximo honore sumus apud eum, sed inducis malum super nos, et facis nos amittere gratiam quam habemus. Fili mi, noli preparare matri tuae angustiam, quia fiducia michi est, si volueris, te in bono ordine futurum cum Alexandro. Perlecta Darius hac epistola turbatus est valde, et flevit.

Inter haec Alexander movit exercitum suum, et coepit ingredi terram Darii, et appropinquans ei, ita ut Macedones viderent sublimissimum locum ex civitate Darii, jussit milites suos evellere herbas et ramos arborum et ligare in pedibus equorum ad excitandum pulverem, ita ut viderent Persae et mirarentur. Distabant enim a civitate itinere dierum quinque. Cum [Col. 0577D] autem venissent propius, dixit Alexander suis sapientibus: Inveniamus hominem, quem dirigamus Dario, ut preparet se et exeat ad nos in pugnam. Dormiens autem ibi, vidit in somno Hammonem deum in forma Hermi, portantem dominicalem clamidem et Macedonicam vestem, sibique dicentem: Fili Alexander, quando necesse est adjutorium, paratus sum nunciare tibi. Vide, quem missum dirigere volueris. Sed dico tibi ut induas formam meam, et tu vadas illuc. Periculosa quidem res est, ire regem per missaticum, sed quia deus est in adjutorium tibi, nullam sustinebis angustiam. Evigilans autem repletus est gaudio, [Col. 0578A] recitavitque somnium amicis suis, qui dederunt ei consilium ut ita faceret. Vocans autem fidelissimum suum satrapam, cui nomen Eumilo, tulit secum tres velocissimos equos; unum insidebat ipse, alium princeps ille, tercius pergebat vacuus. Pergentes igitur ambo, venerunt ad fluvium qui dicitur Stragan. Hic fluvius pre nimio frigore congelatur noctu, prebetque iter tota nocte transeuntibus; mane, cum incaluerit sol, dissolvitur et perfundissimus efficitur et ingredientes absorbet. Veniens itaque Alexander, invenit eum congelatum, induensque se figuram quam viderat in somno, dimisit ibi principem illum cum duobus caballis, et ipse cum suo transivit. Erat autem fluvius in latitudine stadii unius [206* 1Kb] . Abiens itaque Alexander, cum venisset ad [Col. 0578B] portam civitatis Darii, videntes eum Persae, mirati sunt in figura vultus ejus, estimantes illum esse deum. Interrogatus autem ab eis quis esset, respondit, se apocrisiarium esse regis Alexandri. Et duxerunt eum ad Darium. Qui videns eum adoravit ut deum, cogitans illum esse Mithram deum, descendentem de coelis. Interrogavit ergo eum: Quis es tu? Cui ille: Apocrisiarius sum regis Alexandri, missus nunciare tibi quia moram facit in campo exspectans te. Unde, si tibi placet, constitue diem praeliandi. Cui Darius: Forsitan tu es Alexander, qui cum tanta loqueris audacia; non enim loqueris sicut nuncius, sed sicut ipse Alexander. Scias tamen pro certo, quia audacia tua nullo modo conturbat me. Sed manduca hodie mecum, quia et Alexander sedit ad coenam cum [Col. 0578C] missis meis. Et extendens manum, apprehendit eum per dexteram, introduxitque in palatium suum. Alexander vero pro signo tenuit in corde suo hoc quod induxit eum per dexteram, quasi jam teneret palatium inimici sui, ingressusque triclinium, in quo erat convivium praeparatum, sedit cum rege, sederunt et principes Darii facie ad faciem. Persae itaque sedentes in convivio despexerunt vultum Alexandri, eo quod esset parvus, nescientes qualis virtus et qualis audacia erat in vasculo tali. Pincernae vero ferebant sepius pocula. Mediante vero convivio cum allatum fuisset Alexandro poculum aureo [207 1Kb] et bibisset, misit illud in sinum suum, fecitque hoc secundo et tercio. Quod cum vidissent pincernae, nunciaverunt Dario. Erexit se Darius, et dixit: O vir [Col. 0578D] fortissime, quid est hoc quod agis? Cui Alexander: Dominus meus sedens in convivio donat militibus suis vascula illa in quibus bibunt. Quod si talis consuetudo non est inter vos, reddo vobis omnia. In hoc omnes tacuerunt, cogitantes quod talis consuetudo esset apud illos [208 1Kb] . Unus autem ex principibus militiae, cui nomen Anepolis, quondam missus ad Phylippum exigere ab eo censum, vidit tunc Alexandrum, sedensque nunc in convivio cum eo facie ad faciem, intuitus est faciem ejus, coepit cogitare in corde suo: Nonne iste est Alexander? Intellegens enim vocem et signa illius, accessit ad Darium, et dixit: Domine, [Col. 0579A] iste missus quem vides ipse est Alexander. Cognoscens autem Alexander quia loquebantur de illo et de cognitione ejus, exiliit de sede sua, tollensque faculam de manu cujusdam Persae tenentis eam, ante mensam regis percussit eum, et ascendens equum abiit. Persae vero insequebantur eum armati cum omni velocitate, sed ipse ferens in manu faculam ardentem, tenuit iter rectum, insequentes autem cadebant in foveas; erat enim obscura nox. Darius autem sedens in solio suo, vidit signum infaustum, quia cecidit domus Xersis regis et statua ejus, et doluit. Alexander itaque veniens ad fluvium Stragan transiit, statimque dissolutus est fluvius, mortuusque est caballus ejus antequam exiret, et tulit eum fluvius; Alexander vero exiliit in ripam, junctusque [Col. 0579B] principi quem reliquerat, reversus est ad suos; congregataque omni militia sua, ascendit in locum eminentiorem, et confortavit milites suos, dicens: Multitudo nostra non aequatur multitudini Persarum, sed non conturbet nos multitudo illorum, etiam si centupliciter augerentur, quia non prevalet multitudo muscarum parvitati vesparum. Qui audientes haec, laudaverunt eum.

Darius itaque movit exercitum suum valde magnum, transiitque fluvium Stragan, ut pugnaret cum exercitu Alexandri. Habebat autem currus falcatos. Cum autem venisset uterque exercitus in campum, ascendit Alexander equum cui nomen Bucefalus, et stetit in medio ante omnes Persas. Videntes autem eum Persae, timuerunt ire super eum, quia divinitas [Col. 0579C] quaedam cooperiebat eum. (F. 208.) Mixtis autem utrisque partibus, pugnabant acriter, multique cadebant, sed ex parte Darii plurimi. Videns itaque Darius quia multi cecidere de suis, fugam iniit; fugerunt et Persae, multitudo vero curruum falcatorum fugientes occidebant suos, jacebantque sicut messis in campo. Veniens autem Darius ad fluvium, et inveniens eum adhuc congelatum, transiit; sed sequenti multitudine ingrediente, dissoluta est glacies, et plurimi mortui sunt; qui vero ingredi non poterant, eos insequentes Macedones occidebant. Fugit autem Darius, et ingressus palatium suum, prostravit se super faciem suam in terram, ex altoque pectore dura trahens suspiria, dixit: Heu [Col. 0579D] me, quanta tribulatio apprehendit Persidam, quia humiliatus est Darius, qui subjugavit atque in potentiam suam redegit multas gentes! In puncto articuli unius diei evenit, quod humiles exaltentur super nubes, et sublimes humilientur usque deorsum. Deinde erigens se et in sensum suum rediens, scripsit ad Alexandrum epistolam hujusmodi:

Darius rex dominatori meo Alexandro gaudium. Recordetur tua clementia, quia et tu homo es; sufficit autem homini in quo sapientia est, cum habuerit victoriam, ut non elevetur amplius mens ejus. Recordare igitur quia superna divinitas concessit tibi hanc victoriam, et quia refugium facio ad te; impende michi misericordiam; scis enim nos nostramque nativitatem atque magnitudinem; concede nobis matrem [Col. 0580A] et uxorem ac filias, et dabo tibi thesauros quos habeo in terra Miniada et Susis et Mactra; quos thesaurizaverunt ibi patres nostri subtus terra, et constituam te dominum Persarum et Medorum. Cunctis diebus vitae tuae esto salvus, et concedatur tibi victoria a Jove.

Relecta hac epistola ab Alexandro, unus ex principibus militiae Parmenius dixit: Alexander, tolle tibi cunctas has divitias, et redde sibi pro quibus rogat. Cui Alexander: Miror, si per datum vult Darius recipere matrem et uxorem ac filias. Si victus est Darius, michi datum non promittat, si iterum pugnare voluerit et nos vicerit, utinam salvare valeamus nosmet ipsos, quanto magis ut teneamus matrem ejus et uxorem ac filias.

[Col. 0580B] Dimisit autem legatos, precipiens eis ut talia dicerent Dario. Precipiens itaque militibus suis ut mortuos sepelirent et vulneratis medicinam impenderent, aliquantos dies hiemavit ibi, faciens oblationem diis suis; precepitque militibus suis ut pulcherrima palatia Xersis regis comburerent: sed paululum poenitentia ductus jussit ut hoc non facerent. Erant autem in hisdem locis sepulchra mortuorum, quae fodientes, invenerunt vasa aurea et argentea, invenerunt etiam sepulchrum olovitreum, de quo a foris apparebat corpus hominis et capilli ejus. Invenerunt quoque ibi turrim, in qua multi truncati homines, alii vero erant ibi in custodia, qui clamaverunt ad Alexandrum, misericordiam postulantes, ut liberaret eos. Ipsa vero custodia erat pessima. Qui [Col. 0580C] jussit eos abstrahi de ipsa custodia, et videns eos, doluit et ploravit, precepitque singulis dare dragmas mille, restituens illis proprietates suas.

Inter haec preparavit se Darius denuo ad pugnam, scripsitque epistolam ad Porum regem Indorum in haec verba: Darius rex regum regi Poro gaudium. Nuper scripsi ad te deprecando ut faceres nobis adjutorium contra illos qui conati sunt dissipare palatium nostrum, quia haec bestia, quae venit super nos, ferocem habet mentem, et aestuat animus ejus sicut tempestas maris. (F. 209.) Volui recolligere ab illo matrem et uxorem et filias et offerre illi munera et noluit acquiescere. Nunc vero quamvis sine voluntate mea pugnabo iterum cum eo, congregatisque gentibus [Col. 0580D] multis certabo usque ad mortem, quia melius est michi mori in bello, quam videre desolationem regni et gentis meae. Congregamini ergo et parate vos ad portas Caspias. Omnibus qui vobiscum venerint datum dabo, unicuique pediti per singulos menses solidos tres, equiti vero quinque, et cibaria illorum et quaecumque necessaria tribuam illis, de spoliis vero captivorum medietatem dabimus tibi, caballus quoque Bucefalus et imperiale paramentum Alexandri tuum sit, et ubicumque applicueris, dabo tibi centum et octoginta juvenculas cum ornamentis earum. Cum acceperis epistolam hanc, festina venire.

Homines vero Darii fugientes ad Alexandrum, nunciaverunt ei omnia haec. Qui audiens haec preparavit se, et dixit omnibus ut nullo modo vocaretur [Col. 0581A] imperator, si regnum Darii non optinuisset. Cumque audisset Darius adventum Alexandri, timuit valde. Duo autem ex Persis cum audissent eum appropinquare, statuerunt Darium occidere, estimantes se recepturos ab Alexandro magnam remunerationem, si ejus inimicum occiderent. Cumque invenissent Darium in palatio solum, evaginatis gladiis accesserunt ad eum. Quibus ait Darius: O karissimi mei, quondam servi, nunc autem domini, quare me vultis occidere? Plus honorati sunt Macedones quam vos; recedite a me; sufficit michi tribulatio mea; nolite michi hoc malum facere. Si occideritis me, et veniens Alexander invenerit me occisum quasi a latronibus, faciet vindictam in vos; non enim est gaudium imperatori, invenire alium imperatorem mortuum [Col. 0581B] fraude. Illi autem ferientes eum gladiis, dimiserunt semivivum, et abeuntes absconderunt se, donec audirent sententiam Alexandri. Transeuntibus autem Macedonibus Stragan fluvium, abiit Alexander et intravit Darii palatium. Inveniens autem eum jacentem in terra semivivum, flevit, et exuens se clamidem imperialem cooperuit eum, et amplexatus vulnera ejus, flevit et dixit: Surge, domine Dari, surge, et sicut aliquando fuisti dominus totius imperii Persarum, recipe diadema tuum. Juro tibi per potentissimos deos, quia veraciter abrenuncio imperio tuo. Tunc Darius blanditer extendens manum suam, amplexatus est eum, et osculans manus ejus et pectus, dixit: Fili Alexander, non elevetur mens tua in victoriali gloria quam habes; etiam si opera feceris [Col. 0581C] deorum, et manum tuam extenderis usque ad coelum, semper recordare novissimorum. Intuere me, qualis fui hesterna die et qualis sum hodie, quia dominator fui terrarum multarum, nunc vero in memet ipso non habeo potestatem, sed humiliatus sum miser usque ad pulverem. Sepeliant me manus tuae, et veniant in exsequias meas Macedones et Persae, et amodo gens Persarum et Macedonum efficiatur unum regnum. Commendo tibi Rodogoni matrem meam, ut sit tibi in memoriam matris; vigeat benignitas tua in uxore mea, Roxani filiam meam accipe tibi in conjugium; ex bonis parentibus filii jungantur in unum, tu de Philippo, illa de Dario. Haec dicens Darius, in manibus Alexandri emisit spiritum. Alexander vero [Col. 0581D] more regio composuit corpus ejus, subponensque collum suum, portavit lectum illius una cum Persis; Macedones vero et Persae armati antecedebant cum magno obsequio. Flebant autem Persae non tam pro morte Darii quam pro pietate Alexandri. (F. 210.) Post sepulturam Darii tale proposuit Alexander edictum: Gauderem quidem, si non defecisset hic populus, sed quia voluit deus Hammon me fieri victorem Persidae, oportet me diis gratias referre. Volo autem ut per unamquamque civitatem sint principes et rectores sicut temporibus Darii regis, et obediatur eis, omnia vero arma recondantur in domibus regalibus; volo enim, ut pacifica et omni bono plena sit haec [Col. 0582A] terra, et hinc usque Elladam sit iter apertum, ut euntes et redeuntes cum negotiis nichil patiantur mali. Qui vero vindictam fecerunt de inimico meo Dario accedant, ut videam illos et dignum honorem exhibeam cis, quia bonum servitium fecerunt michi. Tunc interfectores Darii venerunt ante eum, magnum sperantes premium; ille autem jussit eos decollari, dicens: Qui proprium dominum occidunt, extraneo quid faciunt? In hoc vociferatio magna Persarum facta est, laudantium eum quasi deum [* 2Kb] Erat autem ibi avunculus Darii, nomine Duriti, quem per totius populi petitionem ordinavit Persidae ducem. Secundum preceptum vero Darii regis fecit venire Roxani, filiam ejus, accipiensque eam in uxorem, fecit eam sedere secum in throno regali, ut adoraretur ab omnibus [Col. 0582B] sicut regina. Tunc omnes Persae levaverunt deos suos et duxerunt ante Alexandrum, laudando et celebrando nomen ejus, dicentes: Quia nunc fecisti quod diis placet. Quibus ait Alexander: Nolo ut michi exhibeatis honorem sicut diis, quia corruptibilis ego sum et mortalis; ideoque dubito me sociare illis. Scripsit autem matri suae epistolam, ut et ipsa celebraret has nuptias in Macedonia.

[Col. 0582C] Completis itaque diebus nuptiarum, congregavit iterum milites suos, et cum audisset quod Porus rex Indorum venisset contra eum in adjutorium DarÃ¼ regis, coepit ire obviam ei in Indiam, ambulans per spaciosam terram et desertam, et transiens flumina invadosa, et per colles cavernosos, fatigatusque est [Col. 0582D] una cum militibus suis. Qui etiam omnes dicebant: Sufficit nobis quia venimus pugnando usque Persidam Dariumque subjugavimus, qui tollebat antea censum a Macedonibus; quid deficiemus querendo Indiam in locis in quibus bestiae habitant, et obliviscimur terram nostram? Hic Alexander nichil aliud optat facere, nisi ire praeliando et subjugando sibi gentes. Dimittamus eum nos; eat ille quo vult. Audiens haec Alexander, stetit, dixitque omnibus: Separamini ab invicem, Persae sint in una parte 210 1Kb] , Macedones et Greci in alia. Intuens autem Macedones et Grecos, dixit: O commilitones mei Macedones et Greci, Persides isti contrarii sunt michi et vobis; si [Col. 0583A] autem et vos posuistis in cordibus vestris ut contraeatis michi, redite post tergum, et ite in patriam vestram; recordamini tamen quia et istos solus vici et quocumque iero pugnare cum barbaris, superabo illos. Scitis quia, quando consiliatus sum vobis, confortati sunt animi vestri; quando venimus pugnaturi in campo, nunquid non ego steti solus ante omnes et pro omnibus solus pugnavi? Nunquid non ego solus pro salvatione vestra et totius patriae abii quasi missus ad Darium regem, et tradidi me multis periculis? Quid ergo? Si vultis pergere soli Macedoniam, pergite, quia ego vobiscum non venio; cognoscetis autem quia nichil facere valet militia sine consilio regis. Haec eo dicente, erubescentes milites poscebant veniam, dicentes: Amodo vita nostra in manibus tuis [Col. 0583B] sit posita; quodcumque vis facere, fac. Multa vero pericula in ipso itinere passi sunt, multaque miranda viderunt, quae juxta ipsius Alexandri descriptionem, ut aiunt litterae, post referemus.

(Fol. 211.) Post aliquantos dies in finibus Indiae obviaverunt Alexandro legati Pori regis, deferentes ei epistolam continentem hunc modum: Indorum rex Porus latroni Alexandro, qui civitates obtinet latrocinando. Cum sis mortalis homo, quid prevales facere deo? Quod anxiasti homines persequendo, qui digni fuerunt sustinere angustiam, cum hominibus mollibus et qui nullam habuerunt virtutem pugnasti, et quia vicisti eos, speras te victorem esse in omnibus hominibus. Victorialis et ego sum, et non solum homines [Col. 0583C] oboediunt michi, sed etiam dii. Venit aliquando Dionisius famosus pugnaturus in India, sed terga vertit ante Indos et fugit, quia Indorum virtutem sustinere non potuit. Quapropter antequam turpitudo tibi eveniat, do consilium tibi et precipio ut festinanter revertaris in terram tuam. Antequam Xerses esset, dabant nobis Macedones censum, sed quia non invenimus in illa terra quae placeant regi, velut in terra inutili, dedignati sumus illam, quia omnis homo plus desiderat amplam causam quam parvam. Ecce contestor te ut revertaris, et ubi dominationem habere non poteris, ibi desiderium non habeas.

Ut autem pervenit haec epistola ad Alexandrum, legit eam coram omnibus, et dixit: Viri commilitones, fortem animum vestrum non conturbent Pori regis [Col. 0583D] epistolae; recordamini verba epistolarum Darii regis, quam superbe et cum quanta locutus est audacia. Veritatem dico vobis, quia omnes barbari communem habent sensum et parum distant a bestiis. Haec dicens Alexander, scripsit epistolam regi Poro tali modo:

Rex Alexander regi Poro gaudium. Acuisti sensum nostrum, et prebuisti nobis audaciam ut pugnemus contra te. Dixisti enim in Macedonia nichil boni esse, Indiam vero omni dulcedine effluere; proinde toto conamine pugnabimus, ut acquiramus eam. Et quia dixisti omnem hominem plus diligere amplam causam quam parvam, ideo nos, qui parvi sumus, ad [Col. 0584A] amplitudinem vestri culminis venire optamus. Quia vero dicebat epistola tua quod non solum hominibus, verum etiam diis existas imperator, ego ita pugnaturus venio, quasi cum homine barbaro et qui se multum extollit, non quasi cum deo, quia unius dei arma totus mundus sufferre non poterit. Quin immo scias quia stulta elatio tua me non conturbat.

Hac epistola lecta, Porus rex iratus est, congregataque multitudine suorum atque multis elephantis, cum quibus Indi pugnare solent, exiit obviam Macedonibus. Fuerunt autem in exercitu ejus sine peditibus, quorum non erat numerus, 4000 octingentae quadrigae falcatae, quadringenti elephanti portantes turres, in quibus stabant homines armati ad pugnam. Macedones vero atque Persae videntes preparationem [Col. 0584B] atque multitudinem Indorum, turbati sunt, expavescentes non tantum multitudinem hominum quantum ferarum. Ferebat autem secum Alexander statuas hominum aereas, et sapienter cogitans, misit eas in ignem, ut calefierent, faciensque recepta ferrea quibus sustinerentur, jussit eas portari ante exercitum contra elephantos. Videntes itaque statuas elephanti, putaverunt quod homines essent, et extendentes promoscidas suas, id est rostra sua, secundum consuetudinem ut caperent homines, pre nimio calore statuarum incensi sunt, redeuntesque retro moriebantur, reliqui vero exturbati nullo modo pergebant pugnaturi super homines. Videns autem [211 1Kb] quod de feris factum est, turbatus est valde. Persae vero impetum [Col. 0584C] facientes super Indos cum sagittis et lanceis, fugaverunt eos, cum tamen ex his et illis maxima strages hominum facta fuisset. Alexander autem sedens super equum suum Bucefalum, ingressus est pugnam, et praeliatus est fortiter, quin etiam ipse caballus adjuvabat eum non modice, et per continuos viginti dies pugnabant inter se. Videns itaque Alexander quia defecerat populus, stetit solus ante hostem, et locutus est Poro regi. Non decet imperatorem sic in vanum perdere populum suum, sed per semet ipsum ostendere virtutem suam. Stet ergo populus tuus in parte una, et meus in altera, ego vero et tu soli pugnemus manu ad manum, et qui vicerit, illius computetur populus uterque. (fol. 212.) Audiens hoc Porus, gavisus est, confidens in altitudine sua, quae [Col. 0584D] erat cubitorum quinque, cum Alexander esset tantum cubitorum trium. Recedente itaque utroque exercitu et stante in suo ordine, pugnatum est ab illis duobus. Vociferantibus autem militibus Pori, tornavit ille caput ad illos; Alexander vero impetum faciens in eum, complicatis pedibus exilivit super eum, percutiensque illum gladio, prostravit in mortem. Tunc acriter pugnatum est ab utroque exercitu. Stans autem Alexander dixit ad milites Pori: Miseri, post mortem regis vestri ut quid pugnatis? Qui dixerunt: Quia nolumus subdi vobis terram nostram, ne devastetur. At ille ait: Cesset pugnatio vestra, et ite liberi ac securi in domos vestras, quia vos [Col. 0585A] non presumpsistis impugnare nos, sed rex vester. Haec dicens, castra metatus est et fecit sepeliri Porum.

De hac pugna alii aliter sentiunt, sic scribentes (OROS. III. 19): Cum Poro, fortissimo Indorum rege, cruentissimum bellum gessit, in quo Alexander cum ipso Poro singulariter congressus, occisoque dejectus equo, concursu satellitum presentiam mortis evasit; Porus vero multis confossus vulneribus, captus est, sed ob testimonium virtutis Alexander ei regnum restituit. Haec autem diversitas etiam in epistolis quae ipsius Alexandri dicuntur ad magistrum suum Aristotilem reperitur, quae si ipsius sunt, diversa sibi sentiunt. Ibi enim quodam loco scriptum est (C. B. f. 215), quod ad Candacem reginam cum veniret Alexander, Carator, filius ejusdem reginae, [Col. 0585B] suadente uxore sua, quae filia fuit Pori, eum occidere voluerit, eo quod ipse Porum occiderit; in alio autem loco sic scriptum invenitur, ut eadem verba ponantur quae ipsius esse dicuntur (ep. ad Arist. c. B. f. 231): Venimus, inquit, in illum locum, ubi Porus prius cum exercitu consederat quam pugnaremus cum eo; habebat autem desiderium videndi me, et interrogavit aliquos de militibus meis, ubi essem vel quid facerem. Qui cum se nescire haec dicerent, venerunt et nunciaverunt michi haec omnia. Ego autem exuens vestimenta regalia, indui militis unius indumenta, abiensque ad castellum, finxi me comparare velle carnes et vinum. Cumque me vidisset Porus, vocavit ad se et interrogavit, quid Alexander faceret et cujus aetatis esset. Cui inquam: Â»Quid faciat nescio, quia [Col. 0585C] pastor sum animalium cujusdam militis Macedoni, de annis vero ejus sapio quia senex est, et forsan nunc sedet ad focum, sicut est consuetudo senum.Â« Tunc ille repletus est gaudio, quod cum homine sene pugnare deberet, cum ipse juvenis esset; et elatus in gloriam dixit: Â»Quare non intendit senectutem suam, quia vult pugnare cum juvene?Â« Statim dedit michi epistolam minis plenam, rogans et premium pollicens, ut eam Alexandro darem. Cui cum jurarem, quod certissime ipsae litterae in manus Alexandri venirent, abii, legensque epistolam, multum risum habui pro superbia et presumptione barbari. Post haec pugnavi cum Indis, et vici eos sicut volebam, et tuli regna quae habuit Porus, sed postea reddidi ea illi. Pro qua [Col. 0585D] re factus est ille Macedonibus summus amicus et manifestavit michi thesauros suos occultos; unde et ego et omnes comites mei divites facti sumus; deinde duxit me ubi erant statuae aureae, quos ibi posuerant Liber pater et Hercules, et fuit diu socius itineris nostri.

Haec de dissonantia non solum hystoriographorum, sed ipsius quoque Alexandri, ut dicunt, litterarum idcirco posui, ne quis me de prima hujus pugnae descriptione arguat mendacii; ceterum prudens lector eligat, quid sibi de hiis maxime placeat.

(Hist. Alex. Cod. Bamb. fol. 212.) Igitur post pugnam cum Poro peractam, congregato magno apparatu, [Col. 0586A] Alexander abiit ad Oxidraces. Oxidraces autem non sunt superbi homines, neque pugnant cum aliquo; nudi enim ambulant, et dicuntur gymnosophystae, in tuguriis habitant, non habentes civitatem, neque habitationes alias. Rex autem hujus gentis cum audisset adventum Alexandri, misit ad eum honoratos suos cum epistola tali: Corruptibiles gymnosophystae Alexandro homini scribimus. Audivimus quod venias super nos. Si pugnaturus veneris, nichil lucri acquires, quia, quod tollas aut auferas a nobis, non invenies, sed et ipsum quod habemus nullo modo audet quis tollere, nisi quantum divina providentia concesserit. Quod si pugnare vis pugna, nos simplicitatem nostram non dimittemus. Relegens hoc Alexander, remandavit eis dicens: Et nos pacifice veniemus [Col. 0586B] ad vos. Statimque ingressus est ad illos. Intuens autem illos omnes nudos ambulare et in abditis tuguriis et speluncis habitare---filii vero et uxores eorum separatae erant ab illis cum animalibus---, interrogavit unum ex illis: Non sunt sepulchra vobis? Qui ostendens ei habitationem suam, dixit: Ubi habito, sufficit michi. Convocatis autem omnibus, Alexander dixit: Querite quod vultis, et dabitur vobis. Qui dixerunt: Da nobis immortalitatem. Quibus ille ait: Mortalis ipse cum sim, immortalitatem vobis dare non possum. At illi dixerunt: Et si mortalis es, quare vadis discurrendo huc et illuc et faciendo tanta et talia? Quibus ille ait: Istae causae non gubernantur nisi de superna providentia, cujus ministri sumus, facientes jussionem illius. Mare nullo modo [Col. 0586C] turbatur, nisi cum ventus fiunt ingressus. Volo quiescere et a pugnis recedere; sed dominus sensus mei non dimittit me hoc facere. Si omnes unius intellegentie fuissemus, totus mundus sicut ager unus esset. Haec dicens, coepit ire, et fatigatus est multum in ipso itinere, quia erant ibi loca inambulatoria. Deinde Adrestas, Catthenos, Gangaridas, cesis eorum exercitibus, Macedones expugnavere. Cumque ad Cophides ventum esset, ibi contra ducenta milia equitum pugnam commiserunt, et cum jam fessi, aetate detriti, animo egri, viribus lassi, difficile vicissent, castra ob memoriam plus solito magnifica condiderunt.

(OROS. III, 19.) Exin Alexander ad amnem Agesinem pergit, per hunc in oceanum devehitur, ubi Gessonas [Col. 0586D] Sybosque, quos Hercules condidit, obpressit. Hinc in Andros [212 1Kb] et Subagras navigat. Quae gentes eum cum armatis 80000 peditum et 60000 equitum excipiunt, commissoque praelio, diu anceps et cruenta pugna tandem tristem pene victoriam Macedonibus dedit. Nam fusis hostium copiis. Alexander exercitum ad urbem eorum duxit. Et cum murum primus ascendisset, vacuam ratus civitatem, solus introrsum desilivit. Quem cum undique infesti hostes circumdedissent, incredibile dictum est, ut eum non multitudo hostium, non vis magna telorum, non tantus lacessentium clamor terruerit, solus tot milia ceciderit ac fugaverit. At ubi se obrui a circumfusa mullitudine [Col. 0587A] persensit, muri obice posteriora tutatus, contrarios facilius eo usque sustinuit, donec perfossis muris omnis exercitus ingreditur. In eo praelio sagitta sub mamma trajectus, fixo genu eatenus pugnavit, donec eum, a quo vulneratus est, occideret. Inde conscensis navibus cum oceani litora peragraret, [Col. 0588A] ad urbem quandam, cui Ambira rex preerat, pervenit, sed in expugnatione civitatis magnam partem exercitus sagittis hostium veneno illitis amisit; at post herba per somnium sibi ostensa et in potum sauciis data, cum reliquis subveniretur, urbem expugnavit.



DE MIRABILIBUS REBUS QUAS ALEXANDER VIDISSE DICITUR.
[Col. 0587]

[Col. 0587A] In his ergo itineribus quae et quanta pertulerit et quam miranda conspexerit, ipse, ut fertur, ad matrem suam Olympiadem et magistrum suum Aristotilem scribit, de quibus aliqua ob delectationem noticiae rerum mirabilium breviando perstringimus, [Col. 0587B] ceterum veritatem ipsarum rerum judicio legentium relinquimus. (Hist. Alex. C. Bamb. f. 216.) Scribit itaque ad matrem suam, quia cum adhuc in Babylonia priusquam egrederetur de terra illa, erat ibi mulier quaedam, quae peperit filium, qui ab umbilico et sursum erat ut homo, deorsum autem erat ut bestia, similitudinem habens canis. Quem cum peperisset, cooperuit eum adduxitque Alexandro regi, mandans ei, ut liceret sibi cum eo secrete loqui. Quae cum vocata veniret, ait: Jube omnes exire, secretum habeo indicare tibi. Omnibus ergo recedentibus, discooperiens infantulum monstravit ei. Quem videns rex, miratus est, vocatoque ariolo, interrogavit eum, quid hoc portenderet. Qui susspirans dixit: O rex, appropinquabit tempus tuum, ut exeas de hoc seculo. [Col. 0587C] Medietas corporis, quae habet aspectum hominis, tu es, pars autem versa in bestiam homines sunt qui post te venient. Audiens haec Alexander, tristis effectus est, et dixit: O Juppiter, oportuit quidem ut dies obitus mei in pace finiretur, ut hoc quod proposui perficeretur, sed quia tibi sic placet, suscipe me tecum immortalem.

(F. 217.) Coadunato autem populo suo, exiit, et venit ad columnas Heraclii, unam auream, alteram argenteam, habentes in longitudine cubitos duodecim, in latitudine duos.

Inde moventes, ingressi sunt desertum, inveneruntque loca frigida atque sic obscura, ut pene se mutuo non agnoscerent.

Inde ambulantes per septem dies, venerunt ad fluvium [Col. 0587D] calidum, videruntque ibi mulieres Amazonas speciosas nimis, equitantes in horridis vestimentis, argentea arma in manibus tenentes; aes autem et ferrum ibi non invenitur. Jungens autem se exercitus ad ipsum fluvium, transire non potuit, quia latitudo et altitudo illius magna erat nimis, plenusque erat reptilibus et bestiis.

Abinde venientes ad mare Rubrum, invenerunt montem nimis altum, in quem ascendentes, visi sunt sibi, quasi essent in coelo. Cogitavit autem Alexander cum amicis suis, ut instrueret aliquid tale, quo posset ascendere coelum, ut probaret, si esset hoc coelum quod videmus. Fecit ergo sibi sedem excogitatam, et apprehendens griphes duos, colligavit eos catenis, et posuit vectes ante eos, et in summitate eorum cibaria illorum. Coeperunt igitur sursum ascendere, donec terra tota sibi videbatur sub se quasi [Col. 0588A] area et mare sicut draco gyrans eam. Divina vero virtus obumbrans griphes, dejecit eos in terram in loco campestri longe ab exercitu itinere dierum decem; nullam tamen lesionem sustinuit Alexander in cancellis illis, cum forti vero angustia junctus est [Col. 0588B] militibus suis. Quem videntes laetati sunt, collaudantes eum. Iterum venit in cor ejus, ut mensuraret profundum maris, vocavitque astrologos et geometricos, precipiens eis ut facerent sibi vasculum tale, in quo posset in profundum maris descendere et mirabilia quae ibi sunt perspicere. Qui dixerunt: Fiat dolius olovitreus et ligetur catenis, et regant eum milites fortissimi in submittendo et reducendo. Hoc audito Alexander, precepit talia fieri, et tali modo perquirens profundum maris, vidit diversas figuras diversicolorum piscium et quasi terrestrium animalium profundum maris ambulantium, multaque quae dici non possunt.

(Ep. ad Arist. Cod. Bamb. f. 228'.) Postquam autem venit in Persidam et interfecit Darium regem [Col. 0588C] mense Maio, ut ipse magistro suo Aristoteli scribit, subjugavit sibi omnem terram illius, et posuit in provinciis orientis suos honoratos, et divites facti sunt omnes. Mense autem Julio deficiente, venit in Indiam Fasiacen, ubi cum magna celeritate vicit Porum regem multasque divitias invenit. Apprehendit enim civitatem ipsius Pori et domum ejus magnificam, in qua fuerunt quadringentae columnae aureae cum capitellis aureis, et parietes domus erant vestiti laminis aureis, quae erant grossae in spissitudine sicut est digitus hominis, vinea quoque aurea et racemi cristallini, quibus interpositae erant gemmae ignitae et smaragdineae. Omnes etiam mansiones, quae inerant ei, ornatae erant de margaritis et unionibus et carbunculis, et januas habebant de ebore [Col. 0588D] albo, et laquearia subfixa de ligno quod dicitur ebenum et est nigrum nasciturque in India et Ethyopia, et camerae erant factae de cypressis. Foris autem extra domum erant statuae de auro positae et platani aureae, et inter illas erant multa genera aucellarum varii coloris, et habebant ungulas et rostra inaurata, et in auriculis pendebant margaritae et uniones. Multa quoque vasa gemmea et cristallina et aurea invenit ibi, argentea vero pauca.

Cumque omnia in sua potestate haberet, desideravit interiorem Indiam videre et ad portas Caspias pervenire. Quo cum tenderet cum omni suo exercitu, pervenerunt ad quendam fluvium, in cujus medio erat civitas cooperta, et in circuitu civitatis erat aqua quasi stadiis quatuor; ipsa vero aqua erat amara nimis velut elleborum. (Hist. Al. f. 212'.) Ubi cum applicuissent hora diei tercia, quidam ex [Col. 0589A] juvenibus audacioribus numero 37 evaginatis gladiis nudi ingressi sunt fluvium, sed surgentes ex eo bestiae quae dicuntur yppotami devoraverunt eos. Gyrantes autem ceteri milites fluvium ex alia parte, perrexerunt superius, et invenerunt stagnum dulce, ibique applicantes, accenderunt focos. Hora vero noctis tercia exeuntes subito ex ipsius stagni arundineto ferae silvestres, venerunt ad ipsum stagnum bibere, leones mirae magnitudinis, pardi, tigrides, porci silvatici habentes dentes in longitudine cubiti unius, elephanti quoque et scorpiones habentes longitudinem unius cubiti. Venerunt et homines silvatici, habentes sex digitos in manibus et pedibus, qui incursum magnum fecerunt super milites, sed cum lanceis et sagittis ejecerunt eos a [Col. 0589B] se. Posuerunt autem focum in ipsa silva (f. 213) arundinum, ut fugerent ipsae ferae, et ecce, venit super eos bestia mirae fortitudinis, fortior elephante, quae irruens occidit ex eis viginti sex, quidam autem armati occiderunt eam. Sequenti vero nocte exierunt ex arena vulpes et cocodrilli, et comedebant corpora mortuorum. Volabant ibi et vespertiliones tam magni sicut columbae, quorum dentes ut hominis, qui mordebant homines, auferentes eis nares et aures et digitos.

Moventes inde, venerunt in campum qui dicitur Actia, in cujus circuitu erat silva condensa; et erant ibi arbores fructiferae, ex quibus nutriebantur homines agrestes, habentes formam gygantum, induti vestimento pellicio, qui exeuntes cum longis [Col. 0589C] contis occiderunt quosdam de exercitu. Quod videns Alexander, precepit suos vociferare. Qui cum clamarent magnis vocibus, timuerunt illi et fugerunt, quia non erant illis cognitae voces humanae. Insequentes autem eos milites, occiderunt ex eis sexcentos et triginta quatuor; ex ipsis vero ceciderunt centum viginti septem. Manserunt autem per tres dies, comedentes poma arborum ipsarum.

Deinde venerunt ad fluvium quendam, in quo erat civitas locuples valde. Hora vero nona incumbente, venit super eos quidam magnus homo agrestis, pilosus ut porcus. Alexander itaque precepit militibus suis, ut apprehenderent eum. Qui cum fecissent impetum in eum, ille neque timuit neque fugit, [Col. 0589D] sed stetit immotus. Precepit autem Alexander adduci puellam et mitti ante illum nudam. Ille autem impetum faciens apprehendit eam, et stetit in parte. Concurrentibus vero militibus, ut raperent eam, ille ruguit sicut fera. Cum maxima igitur angustia apprehenderunt eum, et jussit eum Alexander ligari et in ignem precipitari.

Inde moventes, venerunt in alium campum, ubi ab hora diei prima exiebant arbores de terra et crescebant usque in horam sextam, ab hora sexta usque ad occasum solis descendebant in terram; ferebant autem fructus valde odoriferos. Precepit autem Alexander militibus quibusdam, ut tollerent de fructibus ipsis; sed mox ut accedebant propius, exiebant daemones et flagellabant eos; audierunt [Col. 0590A] quoque omnes vocem quasi de coelo sibi precipientem, ut nullus aliquid incideret ex ipsis arboribus, quia qui faceret moriretur. Erant ibi et volatilia mitissima, sed quicumque volebant ea tangere, exiebat ignis et incendebat eos. Moventes etiam inde, venerunt in fines oceani maris, et audierunt in insula quadam homines loquentes Grecam linguam. Quidam vero ex militibus exuentes se, voluerunt ingredi ad ipsam insulam, sed surgentes bestiae quaedam de mari, apprehenderunt ex eis viginti et submerserunt in profundum.

Exinde venerunt in locum quendam, in quo erat arbor neque fructum habens neque folia, et sedebat super eam avis, habens super caput suum radios lucentes sicut sol.

[Col. 0590B] Deinde venerunt ad montem quendam, sub quo erat ripa, in qua pendebat catena aurea, et ipse mons habebat gradus bis mille et quingentos ex saphiro. Ascendit autem Alexander montem ipsum cum aliquantis militibus, et invenit ibi palatium, in quo erat templum totum aureum, et in eo tympana et cimbala ex auro, et lectus cum preciosissimis lectisterniis in quo jacebat homo magnificentissimus et clarissimus, indutus alba veste bombicea, ornata ex auro et lapidibus preciosis, et circa eum vinea aurea, ferens botros ex lapidibus preciosis. Adoravit itaque Alexander hominem ipsum, et descendit.

Ab hoc loco perrexit per continuos quindecim dies, et venit in terram quae dicitur Prasiaca. Cognoscentes autem adventum ejus homines terrae [Col. 0590C] illius, adduxerunt ei xenia, pelles ex piscibus similes pellibus leopardorum et pelles murenarum longitudine cubitorum sex. Erat ibi civitas murata sine calce, precisis ex monte lapidibus. Primatum ipsius regni tenebat quaedam femina vidua, nomine Candacis, habens tres filios. Cui direxit Alexander epistolam talem: Rex Alexander reginae Candaci gaudium. Dirigo tibi templum et statuam Hammonis, ut venias et eamus simul ad montes et offeramus ei. Illa vero rescripsit ei: Candacis regina Merois Alexandro regi gaudium. Revelatum tibi fuit ab Hammone deo tuo, ut ires et expugnares Aegyptum, quod tibi concessum ab ipsis diis. Nos itaque claras ac lucidas habemus animas, magis quam hi qui apud [Col. 0590D] te sunt. (F. 214.) Dirigo autem deo tuo Hammoni coronam ex lapidibus preciosis, videlicet ex smaragdo et margaritis, et insertas catenas decem ex preciosis lapidibus. Tibi etiam dirigo infantulos Aethyopes centum, et intelligibiles aves psythacos ducentos, spingas ducentas, rinocerotes octoginta, pantheras tria milia, pelles pardoleonum quadringentas, cantharas aureas triginta, vectes ex ebeno mille quingentos, elephantos quadringentos quinquaginta. Tu vero remanda nobis, si totum mundum subjugasti. Inter legatos autem suos misit pictorem peritissimum, qui diligenter consideraret et depingeret figuram et formam Alexandri et afferret eam sibi. Quod et factum est. Unus autem ex filiis Candacis reginae, cui nomen Candaulis, cum paucis equitibus abiit [Col. 0591A] ad tabernaculum Alexandri; custodes vero, qui vigilabant super exercitum, apprehenderunt eum, et duxerunt ad Ptholomeum, qui secundus erat ab Alexandro. Cui Ptholomeus ait: Quis es tu? Et ille: Filius, inquit, sum Candacis reginae. At ille ait: Quare huc venisti? Qui dixit: Exivi cum uxore mea exercere me cum paucis equitibus, et rex Bebrixorum, sciens pulchritudinem uxoris meae, venit super me cum valida manu et abstulit eam michi, et quia volui me defendere, occidit etiam milites meos. Cui Ptholomeus: Expecta, inquit, interim. Et exiliens de tabernaculo suo, abiit ad tabernaculum regis, et excitans eum, narravit ei omnia quae audivit a juvene. Quo audito, surrexit Alexander, tollensque diadema capitis sui, coronavit Ptholomeum, et [Col. 0591B] dixit ei: Revertere in tabernaculum tuum, et sede in solio regali, et dic, quia tu sis Alexander, et precipe alicui homini tuo, ut faciat venire ad te quasi Antigonum hominem tuum veniatque ad me et adducat me quasi Antigonum, et dum venero recita michi coram ipso juvene quaecumque tibi dixit, et interroga me sub persona Antigoni, ut dem tibi consilium de hac re. Et ita factum est. Dixit autem Alexander sub persona Antigoni: Domine, si precipis, ego pergam nocte super ipsam civitatem et succendam eam igni, faciamque per vim reddi uxorem ejus. Statim adoravit eum Candaulis, et dixit: O sapientissime Antigone, optimum fuisset, ut tu rex Alexander esses. Abiit autem Alexander hora noctis in silentio, et succendit civitatem illam. Evigilantes autem homines [Col. 0591C] ipsius civitatis, clamaverunt dicentes: Quid est hoc? Alexander dixit: Candaulis est cum plurimo exercitu, volens ut sibi reddatur uxor ejus; alioquin moriemini omnes per ignem. Irruentes autem homines illi fregerunt portas palatii, et abstrahentes inde uxorem Candaulis, reddiderunt eam illi. Qui volvens se Alexandro dixit: Mi karissime Antigone, rogo te, veni mecum ad matrem meam, quatinus tibi reddat digna meritis tuis. Gaudens Alexander dixit: Eamus ad Alexandrum, et postula me ab eo, et veniam tecum. Significavit autem hoc antea Ptholomeo. Abiit ergo Candaulis et petiit eum ab eo; acceptaque licentia, abiit cum eo. Cum autem issent per viam, videns Alexander altos montes pertingentes [Col. 0591D] usque ad nubes, miratus est, viditque excelsas arbores poma grandia portantes, et vites magnos botros habentes, in tantum ut homo unus non posset portare unum ex illis; vidit et nuces quae erant sicut pepones, et dracones erant in ipsis arboribus et simiae multae. Post paucos dies cum venissent in civitatem Candacis reginae, exiit ipsa foras obviam illis, longa et pulchra nimis, portans coronam auream, et excipiens eos benigne duxit in palatium suum, quod erat optimum, et fulgebat tectum ejus quasi esset aureum, lectisternia ejus ornata ex auro purissimo, triclinia ejus constructa ex lapide onichino, columnae vero ipsius palatii erant ex ebeno; mensae erant elephantinae, fialae ceteraque vasa ex lapidibus preciosis. Subtus ipsum [Col. 0592A] palatium currebat fluvius, habens claritatem aquae quasi ex auro. Illo itaque die comedebat Alexander cum filiis reginae, altera vero die apprehendens eum Candacis per manum, introduxit eum in cubiculum, quod erat constructum ex lapidibus aureum colorem habentibus, lucebatque intus (f. 215) quasi sol ibi refulsisset, eratque ibi trichnium ex lignis asiptis, quae non incenduntur ab igne, aliud quoque cubiculum super ligna maxima cum rotis, quod trahebatur a viginti elephantis. Haec videns Alexander, miratus est, et dixit reginae: Istae causae ammiratione dignae essent, si apud Grecos fuissent. Irata regina dixit: Veritatem dicis, Alexander. Qui ubi nomen suum audivit, vehementer expavit. Cui illa ait: Quare mutata est facies tua, quia vocavi te [Col. 0592B] Alexandrum? At ille ait: Domina, Antigonus dicor, non Alexander. At illa dixit: Ostendam tibi, quia Alexander es. Introduxitque eum in cubiculum suum, et monstrans ei imaginem suam, dixit: Agnoscis hanc imaginem! Ille autem coepit tremere et pallescere. Et illa: Quare mutatus est color tuus et expavescis, destructor totius Persidae, destructor et Indiae? Superasti Indos atque Parthos, modo sine militibus et sine aliquo conflictu cecidisti in manus reginae Candacis. Unde scias, Alexander, quia nullo modo debet elevari cor hominis in elationem, qualiacumque sequantur eum prospera, et ne cogitet in corde suo, quod non inveniat hominem fortiorem se, qui eum superabundet. Ille autem coepit stridere dentibus et tornare se in aliam partem. At illa ait: [Col. 0592C] Cur irasceris, et quare turbatus es? Quid nunc facere potest imperialis gloria tua? Et ille inquit: Irascor, quia non habeo gladium. Illa dixit: Et si haberes, quid faceres? Ait: Quia traditus sum tibi per meam voluntatem, primum occiderem te, postea memet ipsum. Cui illa: Et hoc sicut sapiens imperator dixisti. Veruntamen ne contristeris, quia sicut tu liberasti uxorem filii mei de manibus inimicorum suorum, sic ego liberabo te de manibus barbarorum, quibus si notum fuerit de adventu tuo, occident te, quomodo tu occidisti Porum regem Indorum, quia et uxor junioris filii mei filia est Pori regis. Haec dicens, exiit tenens Alexandrum per manum, et dixit filiis suis: O fili Candaulis et tu, o filia Marpissa, [Col. 0592D] demus aliquod bonum huic misso Alexandri. Respondens alius filius ejus Carator dixit: O mater, verum est quidem, quia direxit istum Alexander et liberavit uxorem fratris mei de manibus inimicorum suorum reddiditque sibi eam, sed uxor mea compellit me occidere hunc Antigonum pro Alexandro, quia ipse occidit Porum patrem ejus, ut recipiat dolorem pro eo Alexander. Candacis dixit: Quod nomen acquirimus, si hunc occiderimus? Ad haec respondit Candaulis: Me iste salvavit, et uxorem meam michi reddidit; in fide adduxi eum huc salvumque restituam in locum suum. Carator ait: Quid est hoc quod dicis? Modo in isto loco moriemur ambo. Candaulis dixit: Ego nolo hoc; quod si tu vis, paratus sum. Videns itaque Candacis, quia filii sui volebant se [Col. 0593A] invicem occidere, angustiata est, tollensque Alexandrum, secreto dixit: Alexander, non ostendis in hoc aliquam sapientiam, ut non occidantur pro te filii mei? Cui Alexander ait: Dimitte me ire et loqui cum eis. Qua permittente, abiit ad eos, et dixit: Carator, si occideris me, habet Alexander rex multos milites meliores me, sed si vultis ut tradam vobis ipsum inimicum vestrum, date michi quod postulo: tantum ut pacifici sitis inter vos, et juro vobis, quia huc in palatium vestrum adducam Alexandrum. Crediderunt ei fratres, et pacificati sunt, et dona multa ei promiserunt. Vocavit autem eum iterum regina Candacis occulte, et dixit ei: Beata essem, si te cottidie prae oculis habere possem; per te quippe vicissem omnes inimicos meos. Dedit ergo ei dona [Col. 0593B] regalia, inter quae coronam ex lapide adamantinam et bruniam et clamidem stellatam. Inde abiens, ivit in criptam quam monstravit ei Candaulis, dicens quod ibi comedissent dii. Igitur antequam ingrederetur fecit oblationem, et sic ingressus est, et vidit ibi caliginem magnam, et inter ipsam caliginem vidit lucentem stellam et apparitiones ydolorum, vidit et quosdam recumbentes, lucidos oculos sicut lucernas habentes, quorum unus dixit ei: Ave, Alexander. Cui ait: Quis es tu, domine? Et ille: Ego sum Sesonchosis, regnum mundi tenens, et mundum subjugans, et faciens omnes subjectos, sed tamen michi non est nomen tale quale tu habebis in tua quam fabricaberis Alexandria. Ingredere tamen amplius, et videbis. Et vidit iterum aliam caliginem, [Col. 0593C] et quendam sedentem quasi in sede regali, cui dixit: Quis es, domine? Qui ait: Nativitas deorum ego sum. Vidi te in terra Lybiae et modo hic esse videris. Cui Alexander ait: Dic michi, quot annos victurus sum. Ille respondit: Hanc causam quam interrogas oportet ut nemo mortalium sciat, quia si cognitus fuisset homini dies mortis suae, tanta tribulatio ei accideret, quasi cottidie mori deberet. (F. 216.) Facturus es civitatem, quae gloriosa exstabit in toto mundo; ibi fabricabitur sepulchrum tuum, ibique requiescet corpus tuum.

Exiens inde, venit ad milites suos, movensque exercitum, applicuit [213 1Kb] ad Amazones, dirigens eis epistolam talem: Rex Alexander Amazonibus gaudium. [Col. 0593D] Pugnam quam cum Dario fecimus vobis non incognitam credimus, et quomodo expugnavimus Indiam aliasque gentes, quae resistere nobis nullo modo potuerunt. Quapropter scribimus vobis, ut persolvatis nobis datum, quia non veniemus super vos aliquod malum vobis inferre. Ad haec rescripta sunt ista: Amazones potentissimae atque fortiores omnibus militiis Alexandro gaudium. Scripsimus et significavimus tibi, antequam venias in fines nostros, ut scias quomodo venias, ne forte patiaris turpitudinem. Scias, quoniam habitatio nostra est ultra fluvium in quadam insula, quam cingit ipse fluvius in gyrum non habens inicium neque finem, et ex una parte [Col. 0594A] habemus angustum introitum. Sunt inter nos quae a viris sunt intactae 214000; viri enim nullo modo habitant inter nos; sed ultra fluvium in alia parte. Per unumquemque annum celebramus festivitatem Jovis per triginta dies, et sic transimus videre viros nostros, et gaudent nobiscum triginta diebus. Si quis vult in laeticia manere cum uxore sua, tenet eam per unum annum. Quod si mulier impregnata peperit masculum, tenet eum pater secum, et si feminam peperit, nutrit eam pater per annos septem, postea reddet eam matri suae. Cum autem pugnaturae venerimus cum aliquo, sumus numero decies dena milia equitantes, aliae autem custodiunt insulam nostram; et obviamus inimicis nostris usque ad ipsos montes; viri autem nostri insecuntur post nos, [Col. 0594B] et cum reversae fuerimus cum victoria, adorant nos viri nostri. Si qua ex nobis ceciderit, hereditabunt eam quae supervixerint. Ecce significavimus tibi consuetudinem nostram quam facimus omni anno; tu autem considera et fac quod oportet, et scribe illud nobis. Quod si pugnare volueris, ad ipsos exiemus obviam tibi; oportet enim ut stemus et pugnemus adversum vos. Si autem viceritis nos, nullam habebitis laudem, quia feminas vicistis, sed et quod tollatis a nobis non invenietis. Unde cave, imperator, ne quid tibi adversi contingat.

Legens Alexander epistolam hanc, risit, et ita rescripsit: Tres partes mundi apprehendimus, et victoriam fecimus; unde si vobis resistentibus non pugnaverimus [Col. 0594C] vobiscum, turpe erit nobis. Attamen do vobis consilium. Si vultis perire et dimittere terram vestram ut non habitetur amplius, venite sicut dixistis obviam nobis ad montes. Si autem non vultis perire, ingredimini fluvium, et sic loquamur in unum. Juro autem vobis per deos, quia nullum malum patiemini a nobis. Equites autem feminas quantas vultis dirigite nobis, et donabimus singulas, et post tempus dimittemus eas redire in terram suam. Datum autem quod vultis date nobis. Considerate ergo et scribite nobis. Illae autem considerantes, direxerunt ei poledros decem et caballos blancos, et inde profectus est. (OROS. III, 13.) Legitur tamen quod Halestris sive Minothea procax Amazon cum 300 feminis ad eum venerit, gratia suscipiendae ab eo sobolis excitata.

[Col. 0594D] (Epist. ad Aristot. Cod. Bamb. f. 229.) Cum autem perveniret Alexander ad portas Caspias, et miraretur terram illam quia erat bona, cognovit ibi aliqua quae sibi videbantur odiosa. Erant enim in ipsis locis diversi serpentes et bestiae, de quibus dixerunt homines loci illius ut caverent se. Tulit autem centum quinquaginta peritos locorum qui sibi ducatum preberent, et perrexit cum omni exercitu mense Augusto per ardentissimum solem et per arenosa loca, promittens premia ductoribus, si illum salvum ducerent. Pervenerunt autem in Bactriacen, ubi sunt gentes quae dicuntur Seres, et sunt ibi arbores habentes felia velut lanam, unde homines [Col. 0595A] illius terrae faciunt sibi vestes. Sed et duces itineris collegerunt ex ea. Quadam vero die dum iter agerent, coeperunt sitim habere majorem. Quam cum Alexander sufferre non posset, quidam miles Zephilus nomine invenit aquam in petra cavata, de qua implevit cassidem suum et attulit regi, plus diligens ejus vitam quam suam. Ille autem convocans exercitum, coram omnibus fudit ipsam aquam in terram, ne, dum videret exercitus quod ille solus biberet, plus sitire inciperet. Laudavit autem bonitatem Zephili quam habuit in eum, et optima dona dedit ei. Confortatus vero de hoc exercitus coepit ire. Apparuit autem non longe flumen in deserto, in cujus ripa erant cannae altae sexaginta pedibus et grossae sicut pinus, ex quibus fiebant tabulae ad faciendas [Col. 0595B] casas. Ibi ergo posuerunt castra. Cumque ex eadem aqua bibere vellent, erat amara sicut fel. Angustiabatur itaque rex plus de animalibus quam de hominibus, quia illa sitim temperare minus noverant, (f. 230) milites autem alii lingebant ferrum, alii bibebant oleum, alii vero ad tantam pervenerant necessitatem, ut urinam suam biberent. Pergentes igitur juxta ripam ejusdem amari fluminis, circa octavam diei horam venerunt ad castellum unum, in insula ejusdem fluminis positum, quod ex predictis cannis erat aedificatum. Ibi viderunt paucos homines nudos, qui statim ut exercitum viderunt, absconderunt se. Alexander autem volens loqui cum eis ut aquam sibi ostenderent, cum nullus eorum [Col. 0595C] appareret, jussit paucas jactari sagittas, ut vel propter timorem sagittarum exirent; sed illi plus se absconderunt. Tunc misit in ipsum flumen ducentos ex Macedonibus cum levibus armis. Qui cum jam quartam partem fluminis pernatassent, ecce de profundo emerserunt yppotami [214 1Kb] fortiores quam elephanti, et videntibus ceteris et plangentibus, devoraverunt eos. Yppotami autem medii sunt homines et medii caballi. Iratus autem Alexander in eos qui exercitum per talia loca [215 1Kb] ducebant, jussit centum ex eis mitti in flumen, et coeperunt ypppotami ebullire sicut formicae, et devoraverunt eos. Inde moti, ad undecimam diei horam viderunt in ipso flumine homines in naviculis rotundis de canna factis, et interrogaverunt eos, ubi aquam dulcem invenirent. Qui indicaverunt eis lacum dulcis aquae in ante reperiendum. [Col. 0595D] Ibant ergo tota nocte fatigati de siti, et erat eis angustia, quia omnes ibant armati. Occurrebant autem eis leones, ursi, tygrides, et per totam noctem pugnabant cum eis. Alia vero die, cum jam lassi essent, hora quasi octava pervenerunt ad ipsum lacum. Posuerunt itaque ibi castra in longitudine et latitudine ad tria miliaria; lacus vero erat spaciosus ad miliarium unum. Tunc locaverunt elephantos in media parte castrorum, ut continere se posset exercitus, si quid eis nocte superveniret, et incidentes silvam quae erat circa lacum, faciebant focos mille [Col. 0596A] quingentos, horaque undecima coenaverunt. Cumque luna lucere inciperet, subito venerunt scorpiones et serpentes aliaeque ferae bibere de ipso lacu, et tota terra illa resonabat de sibilis serpentium. Ponebant ergo milites scuta in fronte castrorum per ordinem, et tenebant lanceas in manibus, et sic recipiebant serpentes contra se venientes, et aliquantos occiderunt ex eis. Recedentibus autem serpentibus circa terciam noctis horam, cum jam sperarent se requiem habituros, ecce de montibus veniebant alii serpentes columnis grossiores, erectis pectoribus, apertis buccis, de quorum [oculis [216 1Kb] ] scintillabat venenum, alitusque eorum erat mortifer; cum quibus pugnabant plus quam unam horam noctis, et occisi sunt ab eis triginta servi et viginti milites. [Col. 0596B] At postquam recesserunt serpentes, venerunt cancri, habentes dorsa dura sicut cocodrilli, quae jactis lanceis perforata non sunt; multos tamen ex illis occiderunt in igne, reliqui intraverunt lacum ipsum.

(F. 231.) Jam venerat quinta vigilia noctis, et requiescere volebat exercitus, et ecce venerunt leones albi majores tauris, et concutientes cervices suas, cum murmuratione magna fecerunt impetum in eos; ipsi autem exceperunt eos venabulis suis, et mortui sunt. Post haec venerunt porci mirae magnitudinis, habentes diversos colores, et cum illis similiter pugnaverunt. Interea apparuit bestia una similis caballo, major elephanto, tria habens cornua armata, vidensque castra, antequam biberet de lacu, dedit impetum in castra, resistentibusque militibus, [Col. 0596C] occidit ex ipsis viginti quatuor, quinquaginta conculcavit; tamen occiderunt eam. Deinde venerunt et vespertiliones, sicut et supra scriptum est, quasi columbae, habentes dentes sicut homines, et feriebant milites in facies suas, et plagas eis inferebant. Venerunt et surices sicut vulpes, et quaecumque animalia mordebant, statim moriebantur, homines autem ex morsibus eorum non mortui sunt. Appropinquante autem luce venerunt aves similes vulturibus, habentes colorem rubicundum, pedes vero et rostra nigra, et impleverunt totam ripam laci, et extrahentes pisces de lacu comederunt, homines vero non nocuerunt. Iratus autem Alexander contra duces viae, fecit eis abscidi manus et pedes, ut vivi a serpentibus comederentur, hortatusque [Col. 0596D] est milites, ut fortes essent nec in adversis sicut feminae deficerent.

(F. 232.) Motis inde castris, Alexander tetendit usque ad mare, probare volens, si posset orbem circuire per oceanum, et quoniam homines loci illius dicebant tenebrosa ibi loca, et quod Hercules et Liber non ausi essent ad illas partes accedere, ordinavit sinistram partem Indiae circuire, ut non esset locus sibi incognitus. Invenerunt autem paludem siccam, quae habebat cannas multas, per quam cum voluissent transire, exivit inde bestia similis [Col. 0597A] yppotamo, habens pectus sicut cocodrillus, et in dorso gestabat quasi serram, dentes habens fortissimos, subitoque occidit de militibus duos, nec potuit transforari lanceis; cum malleis tamen ferreis occiderunt eam.

Deinde venientes ad ultimas Indiae silvas, posuerunt castra in longitudine miliariorum sex, in latitudine vero duorum et dimidii, prope fluvium qui dicitur Bucmar. Erat autem hora diei undecima. Et cum jam coenare vellent, ecce subito veniebant pastores et qui ligna trahebant, nunciantes quod multitudo elephantorum de silva venirent super eos. Alexander vero precepit equitibus de Thessalia, ut tollerent secum porcos et occurrerent eis in equis, sciens quod grunnitum porcorum timerent elephanti, [Col. 0597B] sicque fugati sunt. Milites autem sonantibus buccinis persecuti sunt eos, et subnervantes eos, occiderunt ex eis nongentos octoginta, et tulerunt ex eis dentes et cornua, et redierunt in castra, illamque noctem habentes quietam, alia die coeperunt ire in alias partes Indiae. Invenientes autem campos patentes, viderunt ibi homines masculos et feminas nudos, quorum longitudo erat novem pedum, et habebant consuetudinem et in terra et in fluminibus morari. Nam dum quidam de exercitu vellent ire ad eos, subito immerserunt se in flumine.

Deinde venerunt in silvam de cinocephalis plenam, hoc est hominibus canina capita habentibus. Qui cum eos percutere vellent, cum sagittis eos fugaverunt. Post haec dicentibus illis qui cum eis [Col. 0597C] erant de terra illa, quod nichil jam novi reperturi essent, ceperunt redire in Fasiacen, unde venerunt, precepitque Alexander, ut tenderentur castra per 12 miliaria. Cumque omnia tentoria jam erecta essent et multi foci accensi, subito tanta vis euri flare coepit, ut omnia tentoria dejiceret, animalia quoque multum vexarentur, quia scintillae de focis dorsa eorum feriebant eisque valde nocebant. Colligentes ergo tentoria, invenerunt vallem quandam, ibique castra locabant: sed ceciderant nives magnae sicut lana. Alexander vero timens ne multum crescerent nives in castris, praecepit militibus ut conculcarent eas, et tamen multi ex (f. 233) nivibus extincti sunt, quingenti scilicet milites, qui et ibi sepulti sunt.

[Col. 0597D] Venerunt post haec ad speluncam ubi Liber pater jacebat, dictumque est, si aliquis in eandem speluncam intraret, quod tercia die febre periret. Tunc quosdam dijudicatos ibi miserunt, et ut dictum est esse invenerunt.

Cumque jam apprehenderent viam eundi in Fasiacen, occurrerunt eis duo senes, quos interrogavit Alexander, si quid novi scirent sibi demonstrare. Qui dixerunt, mirabilem causam se scire, sed viam longam esse, scilicet decem dierum, iter quoque angustum et aquas multas et loca serpentibus plena. Cumque blando sermone sciscitaretur quid esset illud tam magnum, unus ex eis cum gaudio dixit: [Col. 0598A] Videbis, rex, duas arbores, unam solis, alteram lunae, et arbor solis loquitur Indica lingua, arbor vero lunae loquitur Greco sermone, et ab ipsis poteris scire quae tibi debeant evenire. Cumque rem tam incredibilem audiret, cogitans quod per jocum talia dicerent fecit eos male tractari, dicens: Sic pervenit gloria mea ab occidente in orientem, ut isti senes de me risum faciant? Illi autem affirmabant jurando, quod nullam fallaciam dicerent, sed verum esse quod dicebant ostenderent. Rogabant igitur eum amici ejus et comites, ut nullo modo pretermitteret videre talem causam. Tulit ergo 30000 equitum secum, mittensque ceterum exercitum in Fasiacen cum omnibus divitiis quas collegerat, ipse cum delecta juventute secutus est senes illos per loca dura et districta. [Col. 0598B] Venientes autem ubi arbores erant, viderunt locum largum et thure et opobalsamo plenum; est enim ibi silva ubi haec nascuntur, et homines loci illius his nutriuntur. Intrantes itaque locum sacratum, invenerunt sacerdotem loci ipsius, cujus statura erat plus decem pedibus, et habebat corpus nigrum, dentes caninos, et ex auribus ejus perforatis pendebant gemmae. Quem cum salutasset Alexander, interrogavit eum, pro qua causa veniret. Ille vero ait: Veni, ut videam sacras arbores solis et lunae. Barbarus respondit: Si mundus es a fornicatione, licet ut intres divinum locum. Secuti sunt autem regem ex amicis suis trecenti, quibus precepit sacerdos, ut deponerent anulos et calciamenta. Erat [Col. 0598C] autem hora diei undecima, et exspectabat sacerdos donec occideret sol; nam dicebat eum tunc solere loqui et responsum dare, itemque de arbore lunae dicebat, quod oriente et irradiante luna ipsa daret responsum. Igitur coeperunt deambulare per ipsam silvam, quae erat muro inclusa, et viderunt opobalsamum largissime currere de ramusculis arborum. In media vero silva erant arbores similes cypressis, altae pedibus centum. Cumque miraretur Alexander de illarum altitudine [217 1Kb] , et diceret quod de nimia pluvia tantum crescerent, (f. 234.) dicebat sacerdos, nunquam in illum locum pluere, neque avem neque feram neque serpentem in ipsos terminos intrare quia antiquitus a majoribus Indorum locus ille consecratus esset soli et lunae. Voluit autem Alexander [Col. 0598D] immolare victimas; sed prohibuit eum sacerdos, dicens, non licere in ipso loco quodcumque animal occidere aut incensum de thure facere; tantum oscularentur ipsas arbores, et rogarent solem et lunam, ut vera sibi responsa darent. Post haec viderunt radios solis resplendere sursum in cacuminibus arborum, et sacerdos ait: Sursum respicite, et de qualicumque causa interrogare quis voluerit, cogitet in corde suo, palam non dicat. Tunc cum magna cura coeperunt respicere, ne forte inter ramos arborum pica aut psithacus esset, quia solent humanam exprimere vocem. Cumque nil fraudis viderent, coepit Alexander cogitare in animo suo, si [Col. 0599A] triumphans reverti posset in patriam suam ad matrem et sorores karissimas. Cum subito arbor Indico sermone respondit: Sicut interrogasti nomen meum, Alexander, eris dominus orbis terrarum, sed vivus in patriam non reverteris, quoniam fata sic diffinierunt de te. Cumque ille interrogaret Indos quos secum adduxit, interpretati sunt ei sermonem. Tunc tres fidelissimi ejus amici Perdicca et Clyton et Phylotas ceperunt plangere super hac responsione. Vespere autem veniens rex ad interrogandum arborem lunae, cum stetisset juxta arborem, interrogavit, ubi mori deberet. Et ubi splendor lunae tetigit arborem, respondit arbor et dixit Greco sermone: Plenum jam finem aetatis habes, Alexander, sed isto anno adveniente Maio in Babylone morieris, deceptus [Col. 0599B] a quo minime speras. Tunc plangere coepit, similiter et amici ejus, et exiens inde tristi animo comedere noluit. Rogatus autem ab amicis ut non affligeret corpus jejunio, contra voluntatem suam manducavit modicum, et collocavit se in ipso sacro loco, ut paratus esset quando primum sol exiret. Alia die valde diluculo surrexit, et amicos suos excitavit; sacerdos autem involutus pellibus jacebat, et ante illum posita erat in tabula de ebeno magna gleba de libano, quae illi de coena remanserat Excitato itaque sacerdote, tercia vice intravit ad interrogandum, et dixit: Dic michi, sacratissima arbor, cujus manus me occidere debeant, et quali morte mater mea et sorores meae moriturae sint. Arbor Grece dixit: Si dixero tibi quis te occisurus sit, occides [Col. 0599C] eum, et ita mutabitur quod de te fata ordinaverunt, et irascentur michi tres sorores Cloto, Lachesis, Atropos, eo quod impedimentum ei fecerim [218 1Kb] quod illi statuerunt. Igitur post annum unum et octo menses Babylonie morieris, non per ferrum sicut putas, sed per venenum; mater tua turpissima morte morietur, et non sepelietur, sed aves et ferae comedent illam, sorores tuae bene sese habebunt, tu autem in parvo tempore dominus eris terrarum. Nunc vero noli plus interrogare nos, sed exi de loco isto, et revertere in Fasiacen. Sed et sacerdos monuit eum ut abiret, dicens, quod de planctu et ululatu amicorum ejus irascerentur. Alexander itaque rediens dixit militibus suis, ut nulli dicerent quod audierunt, sed in fide sua conservarent illud.

[Col. 0599D] Deinde venerunt ad vallem quandam, in qua erant serpentes habentes in collo lapides qui smaragdi dicuntur, sed non permittunt aliquos transire vallem ipsam. (F. 225.) Vivunt autem ipsi de lasere et pipere albo, et singulis annis pugnant inter se, et multis morientibus solvuntur smaragdi, sicque colliguntur; unde et milites Alexandri aliquos tulerunt, qui magnam formam habuerunt. Inde per magna pericula venerunt in locum, ubi erant bestiae habentes capita sicut porci, caudas sicut leones, ungulas duas in latitudine sex pedum, cum quibus milites feriebant multum. Mixti eis erant et griphes, [Col. 0600A] qui fortiter feriebant rostris suis militum facies; sed cum sagittis et contis defendebant se. Perierunt tamen in eo certamine milites ducenti et octo.

Inde venerunt ad flumen quoddam influens oceano, latum miliariis duobus et dimidio, in cujus ripa erant cannae tam altae et grossae, ut vix triginta homines possent unam portare, ex quibus facientes naves, transierunt flumen, et invenerunt ibi homines vestitos pellibus ballenarum, qui dederunt eis spongias albas et purpureas et conchas marinas capientes duos aut tres congios, dederunt et tunicas ex vitulis marinis factas, et cocleas quae capiebant sextarium; posuerunt quoque ante eos vermes, quos traxerunt de ipso flumine grossos sicut coxa hominis, quorum sapor erat melior omni pisce; dederunt [Col. 0600B] et fungos rubicundos et murenas pensantes ducentas quinquaginta libras, dicentes, quod adhuc fortiores essent in oceano. Erant autem in eodem flumine feminae capillatae, quae cum viderint extraneos homines in ipso flumine natantes, apprehendunt illos, et aut suffocant illos in eodem flumine, aut trahunt eos inter cannas riparum, et quia ipsae sunt nimium formosae, faciunt illos secum tam diu concumbere, quousque sine anima remaneant, aut nolentes pre nimia ira occidunt. Milites vero Alexandri apprehenderunt ex eis duas, quae erant albae sicut nix, habentes capillos longos per dorsa sparsos.

Abeuntes inde, venerunt in locum, ubi erant ferae, de quarum capitibus exstabant ossa serrata, sicut [Col. 0600C] gladius acuta, cum quibus feriebant milites fortiter, et multos clypeos perforabant, et occiderunt ex eis usque ad octo milia quadringentos quinquaginta, sicque cum multo labore magnoque periculo pervenerunt in Fasiacen. Ibi precepit Alexander militi suo Alconi, quem preposuerat in Perside, ut in Babylonia et in Perside statueret duas statuas de auro fusiles, altitudine viginti quinque pedum, et in ipsis scriberet omnia facta sua, et in ultima India, ubi erant centum statuae in honore Liberi et Herculis positae, erigeret idem Alcon statuas aureas quinque altitudine pedum decem in honore suo. (OROS. III, 19.) Post peragratam itaque Indiam et perdomitam Alexander cum ad saxum mirae asperitatis et altitudinis, in quod multi populi confugerunt, pervenisset, [Col. 0600D] et cognovisset Herculem ab expugnatione saxi ejusdem terrae motu prohibitum, aemulatione permotus ut Herculis facta superaret, cum summo labore ac periculo potitus saxo, omnes illius loci gentes in deditionem accepit, Nisam urbem adiit, Dedalios montes regnumque Cleophilis reginae expugnavit; quae cum se dedisset, concubitu regnum redemit.

(OROS. III, c. 20.) Subacto igitur omni oriente, Babyloniam celeriter rediit, ubi eum exterritarum totius orbis provinciarum legati opperiebantur, scilicet Kartaginensium totiusque Africae civitatum, Hyspanorum et Gallorum, Siciliae Sardiniaeque, plurimae [Col. 0601A] quoque partis Italiae. Tantus enim timor constituti in summo oriente ducis populos ultimi occidentis invaserat, ut inde peregrinam cerneres toto mundo legationem, quo vix crederes pervenisse rumorem. (Hist. Alex.) Erat autem ex principibus ejus quidam Antipater, habens duos filios Cassandrum et Yolum, quorum Yolus pincerna erat regis. Hic ergo Antipater absente Alexandro multa contra eum clam moliebatur, (fol. 217) de quibus mater ejus Olympias multis vicibus scripserat ei et angustiabatur. Cum autem moraretur Alexander Babyloniae, misit Antipater ad maleficum quendam, egitque cum eo, ut daret sibi venenosam potionem. Qui fecit ei talem potionem, ut non esset vas quod sustineret illam. Fecit ergo cantharellam ferream et misit [Col. 0601B] potionem in eam, dansque filio suo Cassandro, direxit eum in servicium Alexandri, precipiens ut loqueretur fratri suo Yolo, quatinus potionem illam daret Alexandro. Accidit autem illo in tempore, ut percuteret Alexander Yolum in caput, non habentem culpam. (F. 218.) Unde juvenis dolore commotus, accepit potionem animo grato. Cum autem sedisset Alexander in convivio cum principibus ac militibus suis, coepit laetari et jocundus esse ultra modum. In medio autem convivio cum amplius ampliusque laetaretur multaque ad convivas loqueretur, subito petiit sibi dari potum. Yolus infector tanti mali porrexit ei venenum. Quod cum bibisset, subito exclamavit voce magna, quasi aliquis misisset lanceam in jecur ejus. Paululum autem continens se et sufferens [Col. 0601C] dolorem, surrexit a convivio, rogans principes ac milites sedere et comedendo ac bibendo laetari. Illi vero turbati, surrexerunt a mensa, steteruntque forinsecus, ut viderent eventum rei. Alexander autem volens vomere, quesivit pennam, ut mitteret in guttur suum ad provocandum vomitum; Yolus vero inveniens pennam, linivit eam veneno, et porrexit illi. Quam cum ille in guttur mitteret, magis ac magis urgebat eum venenum, totamque noctem illam duxit insomnem. Altera vero die cum sensisset se positum in malo, convocavit omnes milites suos, et ammonuit eos, ut bene et pacifice inter se viverent. Facta vero nocte, precepit omnes exire de cubiculo, simul et Roxani uxorem suam. Cumque omnes exissent, precepit cuidam familiari suo ut aperiret [Col. 0601D] regiam [(211) 1Kb] quae erat super descensum fluvii Eufratis, et cum nemo ibi esset, erexit se de stratu suo media nocte, et exstinxit lucernam, et quia non valebat erectus ire, manibus pedibusque reptavit per terram ad flumen, ut mergeretur in eo. Roxani autem uxor ejus vigilans, et videns eum tendentem ad flumen, secuta est eum cursu velocissimo, et cum jam prope flumen se advolveret, amplexata est eum, dicens: Heu me miseram, ut quid vadis temeti sum occidere? Cui ille: Oro te, Roxani, [Col. 0602A] nemo sciat finem meum, cum tu non fueris digna gaudere mecum. Quae quamvis invitum reduxit eum ad lectum suum, dicens: Si venit finis tuus, ordina primum de nobis. (F. 117.) Statim fecit venire notarium, et ordinavit testamentum: Si Roxani uxor mea genuerit ex me filium, ipse teneat regnum, et imponatur ei nomen quod principibus placuerit. Si autem filiam genuerit, eligant sibi Macedones regem quem voluerint. Custos corporis mei et gubernator Aegypti Ptholomeus erit. Aliarum quoque provinciarum dispositionem fecit, easque pueris suis, prout voluerit dum adhuc viveret, divisit, quas divisiones quia diverse scriptas reperi, velut incertas pretermisi. (F. 218'.) Diffamatum est autem per cunctum populum, mortuum esse Alexandrum. Mox [Col. 0602B] cuncti Macedones vociferati sunt, dicentes cubiculariis: Scitote, quia omnes vos occidemus, nisi demonstraveritis nobis dominum nostrum. (F. 219.) Ille autem audiens et cognoscens eorum perturbationem, precepit, ut tollerent eum cum ipso lecto in quo jacebat, et ponerent eum in eminentiori et spacioso loco, ut posset videri ab omnibus; et sedens in lecto, percussit pectus suum, flens amariter, et voce magna clamavit: Heu me, Alexander moritur, et Macedonia minuetur! O Macedones, nomen vestrum amodo super barbaros non dominabitur. Tunc dixerunt Macedones omnes qui asstabant: Melius fuerit nobis omnibus mori tecum, quia post mortem tuam non stabit Macedoniae regnum. Post haec mortuus est Alexander, et posuerunt eum in currum suum, [Col. 0602C] duxeruntque a Babylonia in Alexandriam. Ptholomeus autem, filius Lagi, pergebat ante currum ejus, plorans et dicens: O fortissime Alexander, non occidisti tantos in vita tua, quantos in morte tua. Fuerunt autem dies vitae ejus 33, regni vero 12, sex ante destructionem regni Persarum, in septimo interfecto Dario illud destruxit, quinque postea regnavit [* 5Kb] .

[Col. 0602D] (BEDA.) Igitur [219 1Kb] post mortem Alexandri cum multi sibi succederent, obtinuit Ptholomeus Aegyptum, Philippus, qui et Arideus, frater Alexandri, Macedoniam [220 1Kb] , Seleucus, qui et Nicanor, Syriam et Babyloniam et regna orientis, Antigonus Asiam, [Col. 0603A] ceteri quique loca sibi distributa. (OROS. III. 23.) Sed diversas sortiti provincias, mutuis se bellis consumpserunt, et per totum Macedoniae regnum, hoc est per universam Asiam et plurimam Europae partem vel maximam Lybiae, horrendi subito bellorum globi confluxerunt. Causa vero et origo bellorum epistola fuit Alexandri regis, qua precepit omnes exules patriae libertatique restitui. Potentes autem civitatum Greciae timentes ne exules, recepta libertate, ultionem meditarentur, a regno Macedonum defecerunt, primumque Athenienses, contracto triginta milium exercitu et ducentis navibus, bellum cum Antipatro, cui Grecia obvenerat sorte, gesserunt. Post haec bellum inter Antigonum et Perdiccam oritur gravissimum, multisque provinciis et insulis [Col. 0603B] ob auxilia vel negata vel prestita dilaceratis, diu deliberatum est, utrum in Macedoniam bellum transferretur an in Asia gereretur, novissime Perdicca Aegyptum cum exercitu ingenti petiit. Sic Macedonia, in duas partes discurrentibus ducibus, in sua viscera armatur. Ptholomeus Aegypti viribus et Cyrenensibus copiis instructus, occurrere Perdiccae bello parat, Perdicca vero cum Ptholomeo acerbissime congressus, amissis copiis, ipse quoque interfectus est. Olimpias vero, Alexandri mater, post plurimas principum caedes per Cassandrum interfecta est, Hercules, Alexandri filius, cum matre Roxani in custodia positus cum jam quatuordecim esset annorum, ab eodem Cassandro interfectus est. Antigonus [Col. 0603C] autem cum filio Demetrio congressus contra Ptholomeum et Cassandrum atque Lysimachum, qui Seleuci societate fulti erant, praelio victus est. Ptholomeus iterum cum Demetrio navali praelio conflixit, et cum omnem pene classem atque exercitum perdidisset, victus in Aegyptum refugit. Hac victoria elatus Antigonus, regem se una cum Demetrio filio suo appellari jussit. Quod exemplum omnes secuti, regium sibi nomen dignitatemque sumpserunt. Igitur Ptholomeus et Cassander ceterique alterius factionis duces, cum decipi se ab Antigono singillatim viderent, per epistolas se invicem confirmantes, coeundi in unum tempus locumque condicunt, et bellum adversus Antigonum communibus viribus instruunt. Cassander finitimorum bellis implicitus, [Col. 0603D] Lysimachum clarissimum inter omnes ducem cum ingenti manu pro se sociis in auxilium misit, Seleucus quoque ex Asia majore discedens, novus Antigono hostis [221 1Kb] accessit. Hic itaque Seleucus plurima per orientem inter socios regni Macedonici [222 1Kb] bella gessit, principio Babyloniam expugnavit, Bactrianos novis motibus assurgentes perdomuit, transitum deinde in Indiam fecit, quae post mortem Alexandri, velut detracto excussoque cervicibus jugo, prefectos ejus occiderat. Adunatis itaque Ptholomei sociorumque illius copiis, pugna committitur, cujus quanto potentior apparatus, tanto ruina gravior fuit. Nam in ea tunc totius pene Macedonici [Col. 0604A] regni vires conciderunt. In ipso bello Antigonus occisus est. Sed finis belli hujus inicium fuit alterius. Nam cum victoribus de preda non conveniret, iterum in duas factiones deducuntur, Seleucus Demetrio, Ptholomeus Lysimacho jungitur. Cassandro defuncto, filius ejus Philippus succedit, sicque quasi ex integro nova Macedoniae bella nascuntur. Antigoni filius Demetrius, augmento Greciae et totius Macedoniae elatus, in Asiam transire disponit. Ptholomeus autem et Seleucus et Lysimachus experti priori certamine, quantae vires essent concordiae, iterum societate pacta adunatisque exercitibus, bellum in Europam transferunt adversus Demetrium. His se comitem et belli socium Pyrrhus rex Epyri jungit, sperans Demetrium Macedonia posse depelli. [Col. 0604B] Nec spes frustra fuit; quippe corrupto ejus exercitu ipsoque in fugam acto, regnum Macedoniae Pyrrhus invasit. Lysimachus autem, qui Ellespontum regebat, post interfectionem generi sui et necem filii assiduis parricidiis cruentatus, a militibus propriis deseritur, qui ad Seleuchum transeuntes hortati sunt eum, ut Lysimacho bellum inferret. Res namque fedissimi spectaculi erat. Duos quippe reges, quorum Lysimachus annorum erat 74, Seleucus autem 77, de eripiendis alterutrum regnis concurrere, in acie stare, arma gerere. Ultimum hoc quidem bellum Alexandri commilitonum fuit, quod ad exemplum humanae miseriae fuerat reservatum, quippe cum orbem terrarum, exstinctis jam 34 Alexandri ducibus, soli possiderent, et angustissimos senectutis [Col. 0604C] ac vitae suae terminos non asspicientes, angustos esse imperio suo totius mundi terminos arbitrarentur. (HIER.) Seleucus quippe, capto jam antea Demetrio in Sicilia, regnum Asiae destruxit, et ex duobus unum fecit. (OROS. l. l.) In hoc autem bello Lysimachus, amissis vel interfectis prius quindecim liberis ante hanc pugnam, postremus occisus est, sicque Lysimachus solutio pugnae Macedonicae fuit. Sed nec Seleucus quidem de tanta victoria impune laetatus est; nam neque ipse post septuaginta septem annos quietem naturalis mortis invenit, sed extortam sibi infeliciter vitam velut immatura morte finivit. Insistente quippe Ptholomeo, cujus sororem Lysimachus in matrimonio habuerat, insidiis circumventus [Col. 0604D] occisus est. Haec sunt inter parentes, filios, fratres ac socios consanguinitatis societatisque commercia, quibus orbem Alexandro celeriter ac fortiter acquisitum annis quatuordecim dilaniaverunt, et veluti opimam predam a magno leone prostratam avidi catuli discerpserunt, seque ipsos invicem irritantes, in rixam praedae emulatione consumpserunt.

(H. m.) Anno ab urbe Roma condita 422o, qui est Alexandri Magni quintus [223 1Kb] , Alexander rex Epyrotarum, hujus Magni Alexandri avunculus, trajectis in Italiam copiis, cum bellum Romanis inferre pararet, a Samnitibus, qui Lucanis suffragabantur, maximo [Col. 0605A] bello in Lucania victus et occisus est. Post haec Romani jam potentes esse coeperunt, bellumque in centesimo et octogesimo fere miliario ab urbe cum Samnitibus Papirio dictatore gesserunt, ubi Fabius Maximus magister equitum absente Papirio felicissime dimicavit et 20000 Samnitum delevit. Postea Samnites circumspectiori cura instructo exercitu, apud Caudinas Furculas angustiis locorum armisque conclusos Romanos, Tito Biturio et Spurio Postumio consulibus, ingenti dedecore vicerunt, quorum dux Pontius pro magna securitate victoriae Herennium patrem suum consuluit, utrum clausos occideret an parceret victis. Ut vivos tamen dedecori servaret, elegit. Universum quippe Romanum exercitum turpiter captum, armis vestimentisque [Col. 0605B] nudatum, vilioribus vestimentis tantum ob verecundiam corporum tegendam concessis, longum ordinem victoriae agere precepit, sexcentisque Romanis equitibus in obsidatum acceptis, consules ignominia oneratos remisit, sub tali conditione pacis, qualis Samnitibus placuit. Sed si fidem foederis Romani servassent, aut hodie non essent, aut Samnitibus subjacuissent. Posteriori siquidem anno jubente senatu fidem solvunt, eosque Papirio consule in bellum cogunt, nec ante cedi vel cedere desierunt, quam victis Samnitibus captoque duce eorum cum septem milibus, jugum eis reposuerunt. Eo tempore Appius Claudius censor aquam Claudiam urbi induxit et viam Appiam stravit. Post haec Samnites reparato bello Quintum Fabium Maximum vicerunt, [Col. 0605C] tribus milibus hominum occisis. Postea cum pater ejus Fabius Maximus legatus datus fuisset, et Samnites vicit, et plurima ipsorum oppida cepit. Deinde Publius Cornelius Rufinus et Marcus Curius Dentatus, ambo consules, contra Ramentas [224 1Kb] missi, ingentibus praeliis eos confecere, ita ruinas ipsas urbium diruentes, ut hodie Samnium in ipso Samnio requiratur nec facile inveniatur. Tunc bellum cum Samnitibus per 49 annos actum sublatum est, neque ullus hostis fuit intra Italiam, qui Romanam virtutem magis fatigaverit.

(HIER. in Dan. c. X.) Post Alexandrum Ptholomeus, Lagi filius, regnavit Alexandriae primus annis 40, a restauratione templi anno 198. Iste fuit vir [Col. 0605D] prudentissimus, ditissimus quoque ac fortissimus, tantaeque potentiae, ut Pyrrhum regem Epyrotarum regno depulsum restitueret, Cyprumque ac Phenicem multasque urbes et insulas ac regiones obtineret, et victo Demetrio, filio Antigoni, Seleuco partem regni sui, quae ab Antigono fuerat ablata, restitueret. (HIER.) Hic, Hierosolima et Judaeis dolo subactis, multos ex eis iterum in Aegyptum transtulit, quos tamen postea benigne tractavit. Hujus tempore princeps sacerdotum Hierosolimis Onias, Jaddi filius, fuit; quo mortuo, filius ejus Symeon cognomento [Col. 0606A] Justus principatum obtinuit [225 1Kb] .
[Table: 1Kb]

Philippus, qui et Arideus, frater Alexandri, regnavit Macedoniae annis 7, a restauratione templi anno centesimo nonagesimo octavo.

Hinc Asiae regnum incipit, in quo primus post Alexandrum regnavit Antigonus annis 18.

Cassander regnavit Macedoniae annis 19.


Syriae regnum incipit.
[Table: 1Kb]

[Col. 0606A] Regnum Syriae et Babyloniae [226 1Kb] et superiorum locorum nascitur, ubi [Col. 0606B] primus post Alexandrum regnavit Seleucus Nicanor annis triginta duobus. Hic, capto Demetrio, Antigoni filio, regnum Asiae destruxit, et ex duobus, id est Asiae et Syriae, unum fecit imperium. Unde et filius ejus Antiochus, qui et Sother, post eum regnavit in Syria et Asia, post quem regnavit item Antiochus, qui dicebatur Theos. Has autem urbes condidit Seleucus: Antiochiam, Laodiciam, Seleuciam, Apamiam, Edissam, Beroeam, Pellam. Quarum Antiochiam 12o anno regni sui condidit et metropolim publicae rei suae constituit.---Ex hoc tempore, id est ab inicio regni Seleuci, subputatur [227 1Kb] Grecorum regnum, juxta Hebream [228 1Kb] historiam Machabeorum.

Demetrius, filius Antigoni, [Col. 0606C] regnavit in Asia 17 annis.

Antigonus et Alexander, filii Cassandri [229 1Kb] , regnaverunt in Macedonia annis 4.

Demetrius regnavit in Macedonia annis sex [230 1Kb] .

Pyrrus rex Epyri, corrupto exercitu Demetrii ipsoque fugato, regnavit Macedonibus menses 7, post quem Lysimachus annis [231 1Kb] sex.

(H. m.) Anno ab Urbe condita 464o, qui est Ptholomei 35us, Tarentini, qui in ultima Italia sunt, Romanam classem forte pretereuntem hostiliter invaserunt, [Col. 0606D] prefectos navium occiderunt omnesque utiles bello reliquos vendiderunt precio; unde grande bellum inter eos ortum est. (JORD.) Tarentum vero a Lacedemoniis conditum, Calabriae quondam et Apuliae totiusque Lucaniae caput erat, divitiis, magnitudine, muris, portu ipsoque situ mirabile. (H. m.) Romanus itaque exercitus cum Aemilio consule irruens in universos Tarentinorum fines, igne ferroque vastat [232 1Kb] omnia, plurima expugnat [233 1Kb] oppida, injuriam insolenter acceptam crudeliter vindicat [233 1Kb] . Tarentini vero cum plurimis finitimorum presidiis [Col. 0607A] fulcirentur, etiam Pyrrus rex Epyrotarum, qui ex genere Achillis originem duxit, quasi cognatam Greciae civitatem vindicaturus, totas vires Epyri, Thessaliae ac Macedoniae, elephantos etiam, usque ad id tempus Romanis invisos, numero 20 in Italiam advexit. Qui dum Delphici Apollinis consuluisset oraculum, ambiguum dedit responsum (Cf. CIC. De divin. II, 56):

Aio te Aeacida Romanos vincere posse.

(H. m.) Tunc primum Romani cum transmarino hoste dimicaverunt. Missus est contra eum consul Publius Valerius Levinus. Qui cum exploratores Pyrri cepisset, eos jussit per castra duci omnemque exercitum ostendi sicque dimitti, ut renunciarent Pyrro quae viderint. Commissa itaque pugna, consumpta [Col. 0607B] est dies gravissimo certamine, omnibus utrimque mori paratis, fugere nesciis. Introductos autem inter currentia agmina elephantos, forma truces, odore graves, mole terribiles, ut viderunt Romani, novo pugnandi genere circumventi et territi, maximeque pavitantibus equis, diffugerunt. Minutius vero, centurio quartae legionis, protentam in se beluae unius promoscidam gladio desecuit. Qua vulneris dolore turbata et averti compulsa, ejus immoderato discursu permisceri coeperunt. Finis pugnae etiam de noctis beneficio impositus est; Levinus tamen per noctem fugit; Romanos victos fuisse turpis fuga prodidit, ex quibus tunc cecidisse referuntur 14 milia peditum et octingenti octoginta, capti octingenti 20, equites autem cesi ducenti 46, [Col. 0607C] capti septingenti [234 1Kb] 12, signa 22 amissa. Pyrrus autem Romanos quos cepit summo honore tractavit, occisos sepelivit. Quos cum [235 1Kb] adverso vulnere et truci vultu etiam mortuos jacere vidisset, tulit manus ad caelum, dicens, se totius orbis dominum esse potuisse, si tales milites sibi contigisset habere. Cujus victoriae titulum Pyrrus affigens templo Tarentini Jovis, ita scripsit in eo:

Qui invicti ante fuere viri [236 1Kb] , pater optime Olympi,
Hos egomet pugna vici, sum victus ab hisdem.
Quem cum sui increparent, cur se victum diceret qui vinceret, respondisse fertur: Si iterum eodem [237 1Kb] modo vicero, sine ullo milite revertar Epyrum. Cumque legati mitterentur ad eum pro redimendis [Col. 0607D] captivis, jussit Lyconum et Molossum eis obviam ire, ipse vero cum equitibus procedens ad portam civitatis, honorifice suscepit eos, captivos sine precio [238 1Kb] remisit. Unum autem ex legatis Fabricium cum pauperem vidisset, promisit ei quartam partem regni sui, ut se transferret [239 1Kb] ad eum; sed contemptus ab eo, ammiratus est illum. Pro hac ammiratione misit ad Romanos legatum, precipuum [240 1Kb] virum Cineam nomine, qui pacem aequis conditionibus peteret, scilicet ut Pyrrus partem Italiae quam armis [Col. 0608A] occupavit teneret. Sed pax quam offerebat eis displicuit; remandatumque est ei a senatu, illum cum Romanis pacem habere non posse, nisi ab Italia recessisset. Jusserant autem omnes captivos quos Pyrrus reddiderat infames haberi, eo quod capi potuissent armati, nec ante eos ad pristinum statum reverti, quam [241 1Kb] sibi notorum hostium occisorum spolia retulissent. Ita legatus Pyrri reversus est. A quo cum quereret Pyrrus, qualem Romam comperisset, Cineas dixit, regum se patriam vidisse, scilicet tales illic fere omnes esse, qualis unus Pyrrus apud Epyrum et reliquam Greciam putaretur. Secunda pugna inter Romanos et Pyrrum facta est in Apuliae finibus, Publio Sulpicio et Decio consulibus, in qua pugna Pyrrus brachio transfixo saucius, prior [Col. 0608B] e bello secessit; elephanti capti, 20 milia hostium caesa sunt, et ex Romanis quinque milia. Fabricius quoque legatus vulneratus est. Anno interjecto, idem Fabricius contra eum missus est. Cumque vicina haberent castra, medicus Pyrri nocte venit ad Fabricium, promittens se veneno Pyrrum occisurum, si sibi aliquid polliceretur. Quem ille vinctum remittens ad Pyrrum, jussit ei dici quae ille spopondit. Tunc rex ammiratus eum, dixisse fertur: Ille est Fabricius, qui difficilius ab honestate, quam sol a cursu suo averti potest. Tunc rex ad Siciliam profectus est, Fabricius victis Lucanis et Samnitibus triumphavit. Deinde Curius Dentatus et Cornelius Lentulus contra eum missi consules, de exercitu ejus viginti tria milia caedebant, 300 capiebant; ipse [Col. 0608C] Tarentum fugatus est, castra ejus capta sunt, Curius in consulatu triumphavit, primusque Romam quatuor elephantos duxit. Quinto demum anno postquam in Italiam venit, Pyrrus victus aufugit [242 1Kb] , et post multa bella, quae fecit in Grecia, apud Argos Achaiae urbem, Spartani regni aviditate seductus, ictu saxi occubuit. Cujus pollex e dextro pede, si credendum est, remedio fuisse dicitur, si cujus renes [243 1Kb] tumentes eo tangerentur. Cumque ab Antigono victore idem Pyrrus jussus esset [244 1Kb] exuri, sic arsit, ut idem pollex inveniretur intactus. Qui aureo loculo inclusus, in templo Jovis est conditus [245 1Kb] .

Ptholomeus Phyladelphus, filius Ptholomei superioris, regnavit Alexandriae annis 38, a restauratione [Col. 0608D] templi anno ducentesimo 38o. (Cf. HIER.) Hujus tempore pontifex Judaeorum Eleazarus fuit, frater Symonis cognomento Justi, filius Oniae filii Jaddi, qui sacerdotium pro tali suscepit causa. (JOS. XI, 2.) Defuncto principe sacerdotum Onia, filius ejus Symon Justus successor exstitit. Quo moriente filiumque infantulum nomine Oniam relinquente, frater ejus Eleazarus principatum sacerdotii accepit, quem Ptholemeus liberaliter muneribus tali occasione honoravit. (Ib., XII, 2.) Demetrius Phalareus, [Col. 0609A] apud Grecos orator et phylosophus, super bybliothecam regis, cujus magnum habuit studium, constitutus erat. Qui dum studeret omnia per universam terram inventa congregare volumina et acquirere si quid dignum audiret industria vel voluntate regis, interrogatus ab eo quot milia librorum haberet, respondit, 20 milia, sed cito ad quinquaginta milia posse venire, dicensque, nuntiatum sibi esse, apud Judaeos multa haberi bybliotheca regali digna, persuasit regi, annitente Aristeo, quodam regis amico necessario, ut ad Eleazarum pontificem Hierosolimam [246 1Kb] mitteret, rogans ut sibi viros legem scientes destinaret, qui eam in Grecam linguam transferrent. Qui ex omnibus septuaginta viros in lege doctissimos elegit, eosque regi transmisit. Illi [Col. 0609B] vero Alexandriam ducti et a rege benigne suscepti, Demetrio sunt commendati. Qui duxit eos in domum secretam et huic negotio aptam, secus litus maris positam, ubi per septuaginta duos dies omnem legem disertissime transtulerunt, cottidie huic negotio curam usque ad horam nonam impendentes. Quibus diebus transactis, congregavit omnes Judaeos Demetrius ad locum in quo translatae fuerant leges, et presentibus interpretibus legit eas. Cumque multitudo complexa legem vel seniores ejus interpretes Demetrium, eo quod magnarum rerum esset inventor, laudasset, rogavit ut etiam presidibus suis daretur legenda. Gavisus ergo rex, voluntatem suam esse perfectam, et relectis legibus, sensum et sapientiam [Col. 0609C] earum obstupescens, dixit ad Demetrium, ammirari se, quod nemo hystoriographus nec poeta Grecus ejusdem legis meminisset, cum tam mira existeret. Cui Demetrius respondit, neminem ausum fuisse conscriptionem ejus tangere, eo quod divina esset, addens quod Theopompus volens in hystoria aliquid de his conscribere, mente sit turbatus plus quam 30 diebus, donec inde sibi dementiam factam esse suspicatus, et in somnis quoque ammonitus, quod [247 1Kb] hoc ei ideo accidisset, quia divinas leges scrutatus esset et ad impuros homines eas ferre voluisset, cum humilitate a Deo veniam supplicaret. Cumque scribere quievisset, recepit sensum. Referebat etiam de Theotecto [248 1Kb] tragediarum poeta, quia cum nisus [249 1Kb] fuisset in aliquo dramate eorum [Col. 0609D] meminisse quae divino continentur volumine, obscuretis oculis, recognovit causam suae coecitatis, et ita liberatus est a passione, Deo [250 1Kb] veniam largiente. Ptholomeus autem remisit eosdem seniores cum honore, donans unicuique stolas optimas et auri talenta duo et calicem unius talenti totumque convivii thorum. Principi autem sacerdotum Eleazaro destinavit per eos lectos decem cum argenteis pedibus et [Col. 0610A] convenientem eis suppellectilem et calicem talentorum triginta et stolas decem et purpuram et coronam decoram et lineas de bisso centum, preterea et pateras et trullam [251 1Kb] et libatoria et crateras aureas duas Deo vovendas, omnesque Judaeos, quos in Aegypto captivos invenit, liberos esse permisit. (HIER.) Abeuntes autem interpretes, et a regibus Asiae honorati sunt. (JOS. XII, 3.) Nam Seleucus Nicanor in civitatibus, quas per Asiam aedificaverat, et in inferiore Syria et in ipsa metropoli Antiochia re publica sua dignos eos fecit, et aequum eis honorem cum habitatoribus Macedonibus et Grecis deputavit.

(H. m.) Anno ab Urbe condita quadringentesimo 70o, qui est Phyladelphi primus [252 1Kb] , Tarentini, morte Pyrri cognita, iterum nova adversus Romanos sollicitant [Col. 0610B] arma, Kartaginensium auxilia per legatos poscunt et accipiunt; consertoque praelio, Romani vincunt [253 1Kb] . Ibi jam tunc Kartaginenses, quamvis nondum hostes judicati, vinci tamen a Romanis posse senserunt. Quae [(212) 1Kb] res occasionem bellorum tribuit inter Romanos et Africanos. Quae bella diu protracta ac nimium sevissima utrique experti sunt populi, quamvis demum Romani cum nimio sudore victores existerent. Ariminus in Gallia et Beneventus in Samnio hoc tempore a Romanis conditae sunt. Anno prescripto prodigia visa sunt, sanguis de terra in multis locis effossa profluxit, lac de caelo in modum pluviae descendit.

Anno autem quadringentesimo octogesimo sexto, qui est Phyladelphi 17us, Romani Appium Claudium [Col. 0610C] consulem Mamertinis auxilia deposcentibus contra Hieronem Syracusanorum regem et Poenorum copias, quas rex ipse conduxerat, in Siciliam miserunt. Qui tam celeriter eos vicit, ut ipse rex regum magnitudine perterritus ante se victum quam congressum fuisse prodiderit. Hannibal vero senior dux Poenorum in Agriginto civitate Siciliae obsidione cinctus a Romanis, ad summam egestatem perductus esset, nisi Hanno novus imperator Kartaginensium cum equitibus mille quingentis et triginta milibus peditum et triginta elephantis superveniens, expugnationem civitatis paulisper distulisset; sed continuo capta est, Poenique victi et fugati sunt, Hannibal cum paucis evasit, undecim elephanti capti, Agrigentini sub corona omnes sunt venditi. [Col. 0610D] Post haec, Gaio Aquilio Floro et Lucio Cornelio Scipione consulibus, Kartaginenses Hannonem in locum Hannibalis subrogaverunt, qui a Scipione consule victus, confertissimis hostibus se immiscuit, ibique interfectus est. Hannibal iterum classi prepositus, infeliciter cum Romanis navali praelio congressus et victus, ab exercitu suo seditione orta lapidibus coopertus interiit. Lucio Manlio Vulsone et [Col. 0611A] Marco Atilio Regulo consulibus, bellum in Africam translatum est, quibus Hamilcar dux Poenorum et Hanno alter classi prefectus occurrerunt, consertoque navali praelio, Poeni in fugam versi sunt, 64 naves perdiderunt, consules victores in Africam transvecti sunt, Kartaginemque petentes, 300 aut eo amplius castella populati sunt. Manlius cum victrici classe Africa decedens, 27000 captivorum Romam evexit; Regulus in Africa remanens, contra tres duces dimicavit, Hastrubales et Hamilcarem ex Sicilia accitum. Cumque haut procul a flumine Bagrada castra posuisset, multos militum ad flumen descendentes serpens mirae magnitudinis devoravit. Regulus ad expugnandam bestiam cum exercitu descendens, squamis ejus tela non recipientibus, jussit balistas, [Col. 0611B] quibus muri confringuntur, afferri, hisque ossibus ejus confractis, occisa est. Cujus corium Romam devectum 120 pedum spacio dicitur distentum. Kartaginenses itaque fracti bellis, inter multos quos precio conduxerunt in auxilium Xantippum regem Lacedemoniorum accitum bello prefecerunt. Qui cum Poenorum copiis instructis ad pugnam procederet, 30 milia Romanorum militum prostrata sunt, Regulus dux ille nobilis cum quingentis viris captus est, et in catenas conjectus, decimo tandem belli Punici anno nobilem triumphum Kartaginensibus dedit. Xantippus tam audacis facti conscius, rerum instabilium mutationem timens, ilico ex Africa migravit in Greciam. Post haec fessi tot malis Kartaginenses, petendam esse pacem a Romanis decreverunt, [Col. 0611C] ad quam rem Atilium Regulum antea ducem Romanorum, quem jam per quinquennium tenebant captivum, inter ceteros legatos precipue putaverunt mittendum. Qui cum Romam veniret, ductus in senatum, nichil quasi Romanus egit, dixitque se ex illa die, qua in potestatem Afrorum venisset, Romanum esse [254 1Kb] desisse. Itaque et uxorem a complexu removit, et senatui suasit, ne pax cum Afris fieret. Quod et obtinuit. Cumque vellent eum Romae tenere, negavit se in ea urbe mansurum, in qua, postquam Afris servierit, dignitatem civis honesti habere non posset. Rediit ergo Kartaginem. Quem regressum machinae illigaverunt et ad radium solis semper stare fecerunt, resectisque palpebris, in [Col. 0611D] somno [255 1Kb] necaverunt. Alter deinde Atilius Regulus et Manlius Vulsco, ambo bis consules, cum classe ducentarum navium et quatuor legionibus Lylibeum profecti, superveniente Hannibale, Hamilcaris filio, victi sunt, majoreque exercitus parte perdita, ipsi vix evaserunt. Post hos Claudius consul cum classe ducentarum viginti navium ad Drepani portum contra hostem profectus est, ubi mox exceptus classe Poenorum, dum contra auspicia dimicasset, superatus est, et ipse quidem cum navibus 30 Lylibeum confugit, reliquae omnes aut captae aut submersae [Col. 0612A] sunt, novem milia militum caesa sunt, 20 milia capta referuntur. Inter haec Lutacius consul cum classe trecentarum navium in Siciliam transvectus est, cui Poeni cum quadringentis navibus magnisque copiis Hannone duce occurrunt, factaque pugna, victus Hanno dux fugae primus fuit; 73 Punicae naves captae sunt, 120 submersae, 32 milia capta, 14 milia caesa sunt. Post haec ad Lutacium, deinde Romam mittentes, pacem sub hac conditione fecerunt, ut Sicilia Sardiniaque decederent et per 20 continuos annos tria milia talentorum puri auri Romanis persolverent; sicque finitum est hoc Punicum bellum per 23 annos protractum.

His temporibus argenteus nummus primum Romae figuratus est. (HIER.) Aratus astrologus claruit, et [Col. 0612B] Quintus Ennius poeta Tarenti nascitur, qui post Romae deguit, contentus unius ancillae ministerio.

(JOS. XII, 5.) Quo etiam tempore defuncto Eleazaro, principatum sacerdotii suscepit patruus ejus Manases, frater Jaddi. Quo mortuo, successit ei Onias, filius Symeonis Justi, quem, ut supra diximus, parvulum reliquit.
[Table: 1Kb]

[Col. 0612B] (HIER.) Phtolomeus Phyladelphus regnavit Alexandriae annis triginta octo.

Demetrius semet ipsum Seleuco tradidit, qui destructo [256 1Kb] regno Asiae ex utroque unum fecit imperium.

Ceraunus, qui et Ptholomeus, regnavit Macedoniae menses novem, Meleagrus [Col. 0612C] menses duos, Antipater diebus 45.

Sostenes regnavit Macedoniae annis duobus.

Antiochus, qui et Sother, filius Seleuci, regnavit in Syria et Asia annis 19.

Antigonus regnavit Macedoniae annis triginta sex. Hic Lacedemoniam obtinuit Pyrrumque superavit.

Aratus agnoscitur.

Argenteus nummus Romae primum figuratur.

Judeorum pontificatum post Eleazarum Manases, patruus ejus, accepit.

Anni ab inicio 3700.

[Col. 0612D] (HIER. in Dan. c. XI.) Antiochus, qui vocabatur Theos, id est Deus, filius Antiochi Sotheris, regnavit in Syria et Asia annis 15. Iste adversus Ptholomeum Phyladelphum gessit bella quam plurima et totis Babylonis atque orientis viribus dimicavit. Volens autem Ptholomeus molestum finire certamen, cum ipse tamen magnas haberet copias, filiam suam Beronicen Antiocho dedit uxorem, qui de priore uxore Laodice duos habebat filios, Seleucum, qui cognominabatur Calinicus, et alterum Antiochum. Antiochus autem dicens, Beronicen [Col. 0613A] se velle habere regni consortem et Laodicen in loco concubinae, post multum temporis superatus amore Laodicen cum liberis suis reduxit in regnum. Quae metuens ambiguum viri animum, ne Beronicen reduceret, virum per ministros veneno interfecit, Beronicen vero cum filio quem ex Antiocho genuit Icadioni et Genneo principibus regis occidendam tradidit, ipsaque cum majore filio Seleuco Calinico regnavit.

(HIER.) Parthis a Macedonum imperio recedentibus, primus regnavit Arsaces, unde et Arsacidae dicti sunt.
[Table: 1Kb]

Annus quingentesimus ab Urbe condita.

[Col. 0613B] Ptholomeus Evergetes, filius Ptholomei Phyladelphi, regnavit Alexandriae annis 26, a restauratione templi anno 276. Sub hoc Jhesus, filius Sirach, librum suum conscripsit. (HIER. in Dan. c. XI.) Hic ergo Ptholomeus [257 1Kb] post mortem patris sui Phyladelphi, pro ultione patris et occisae sororis, cum magno exercitu intravit provinciam regis aquilonis, id est Seleuci Calinici, qui cum matre Laodice regnavit in Syria, et cepit Syriam et Ciliciam et superiores partes trans Eufraten et omnem pene Asiam. Cumque audisset in Aegypto seditionem moveri, diripiens regnum Seleuci, 40 milia talentorum argenti tulit vasaque preciosa et simulachra deorum duo milia quingenta, in quibus erant et illa [Col. 0613C] quae Cambises capta Aegypto in Persas portaverat. Gens vero Aegyptia idolatriae multum dedita erat. Et quia post multos annos deos eorum Ptholomeus retulerat, Evergetem eum appellabant. Et Syriam quidem ipse obtinuit, Ciliciam vero amico suo Antiocho gubernandam tradidit, et Xantippo alteri duci provincias trans Eufraten.

(H. m.) Anno ab Urbe condita quingentesimo octavo, qui est primus Evergetis, repentina subversio ipsius Romae pervenit triumphum Romanorum. Siquidem Quinto Lutacio Catulo et Aulo Manlio consulibus, diversae ignium aquarumque clades pene absumpsere urbem. Nam Tyberis insolitis auctus imbribus et ultra opinionem redundans, omnia Romae aedificia in plano constituta delevit; [Col. 0613D] diversae qualitates locorum ad unam convenere perniciem, quoniam quae sevior inundatio tenuit, madefacta dissolvit, et quae cursus torrentis invenit, impulsa dejecit. Aquarum vero gravissimam cladem gravior ignis vastatio secuta est. Qui ignis, incertum unde surrexerit, plurimas civitatis partes pervagatus, hominum domorumque stragem miserabilem fecit. Dehinc cum omnia in circuitu foris devastaret, aedem Vestae corripuit, unde Metellus cum arsuros Deos eripuit, brachio semiustulato, vix aufugit. Tito Simpronio Gracco et Gaio Valerio Falcone consulibus, bellum Romani Faliscis [258 1Kb] intulerunt, [Col. 0614A] quae civitas Italiae opulenta quondam fuit. Quod bellum ambo consules intra sex dies transegerunt, quindecim milibus hostium caesis.

Eodem anno etiam Galli Cisalpini novi extitere hostes, adversum quos varia sorte bellatum est. Nam in primo conflictu Valerio consule tria milia ex Romanis cecidere, in secundo 14 milia Gallorum caesa sunt, duo milia capta. Sed ob priorem cladem triumphus consuli denegatus est. Anno ab Urbe condita quingentesimo 17o, qui est Evergetis decimus, dux Poenorum Hamilchar ab Hispanis in bello interfectus est, cum jam aliud bellum adversum Romanos clam pararet.

(HIER.) Ptholomeus Phylopator, filius Evergetis, regnavit Alexandriae annis 17, a restauratione [Col. 0614B] templi anno 302o. (HIER. in Dan. l. l.) Post fugam et mortem Seleuci Calinici filii Antiochi, quem interfecit Evergetes pater hujus Phylopatoris, duo filii Seleuci ejusdem, videlicet Seleucus cognomento Ceraunus et Antiochus qui appellatus est Magnus, provocati spe victoriae, et in ultionem patris exercitu magno congregato, adversus Ptholomeum Phylopatorem arma corripiunt. Cumque Seleucus major frater tercio imperii sui anno occisus esset in Frigia per dolum Nicanoris, exercitus qui erat in Syria fratrem ejus Antiochum cognomento Magnum de Babylone vocavit ad regnum Syriae, quae eo tempore tenebatur a Ptholomeo Phylopatore. Cumque pugnasset adversus duces ejus, immo proditione Theodoti cujusdam obtinuisset Syriam, in tantam [Col. 0614C] venit audaciam, ut ultro Aegyptiis bellum inferret. Phylopator autem, amissa Syria proditione Theodoti, congregavit multitudinem plurimam adversus Antiochum, initoque certamine juxta opidum Raphiae, quod est in finibus Aegypti, Antiochus omnem amisit exercitum, et per deserta fugiens, pene captus est. Cumque decessisset Syria, ad extremum foedere et pactionibus conditionis cujusdam pugna finita est.

(JOS. XII, 3.) Sub hoc tempore Judaei multa mala tolerabant, dum terra eorum diversis calamitatibus subjacebat. Nam cum Antiochus pugnasset contra Ptholomeum Phylopatorem et filium ejus Epyphanem, Judaei in medio positi utrisque vincentibus laborabant, ut pares existerent navi turbatae et tempestatibus [Col. 0614D] fluctuanti.
[Table: 1Kb]

[Col. 0614D] (HIER.) Seleucus Calinicus, Antiochi major filius, regnavit Syriae et Asiae cum matre Laodice annis 20.

Demetrius regnavit Macedoniae annis 10

Antigonus regnavit Macedoniae annis 13.

Judeorum pontifex Onias.

[Col. 0615A] Seleucus Ceraunus, Seleuci Calinici filius, regnavit Syriae annos tres.

Antiochus, qui dictus est Magnus, frater Seleuci Cerauni, regnavit Syriae annis 36.

(H. m. Cf. H. R.) Finito igitur primo Punico bello, quod per viginti tres annos tractum est, jam Romani clarissima gloria noti facti sunt, et per anni spacium sine bellicis conflictationibus quieverunt; eodemque anno Jani portae clausae sunt, quod ab [Col. 0615B] Urbis conditione sub Numa Pompilio, Romuli successore, tantum contigit, postea vero per annos quadringentos quinquaginta non evenit. Eo tempore potentissimus Siciliae rex Hiero ad ludos Romam venit, et ducenta milia modiorum tritici populo dono dedit.

(H. m.) Anno ab Urbe condita 534o, qui est primus Ptholomei Phylopatoris, bellum Punicum secundum Romanis illatum est per Hannibalem ducem Poenorum, filium Hamilcaris, qui ab Hispanis occisus est. Hic itaque Hannibal, dum adhuc novem esset annorum, Amilcari patri ad aras juraverat, ut cum primum posset contra Romanos pugnaret. Cumque 20 esset annorum, Saguntum, florentissimam Hispaniae urbem, Romanis amicam, obpugnare aggressus est. Ad quem Romani legatos miserunt, ut a bello abstineret, [Col. 0615C] quos ille a se injuriose abjecit. Miserunt pro eadem re Fabium Kartaginem, sed ille etiam cum [259 1Kb] ibi dura responsa percepisset: Quae, inquit, mora est? In hoc ego sinu pacem bellumque porto, utrum eligitis? Illis subclamantibus: Bellum: Igitur, inquit, accipite. Et excusso in media curia togae sinu, quasi plane sinu bellum ferret [260 1Kb] , effudit. Interea Saguntini fame victi sunt, et octavo demum mense capti, ultimis ab Hannibale poenis afficiuntur. Tum Publius Cornelius Scipio consul cum exercitu mittitur in Hispaniam, Tyberius Simpronius in Siciliam. Hannibal vero, relicto in Hispania fratre suo Hasdrubale, Pyrineos transivit montes, et inter ferocissimas Gallorum gentes ferro viam aperuit, et nono [Col. 0615D] demum die a Pyrineo ad Alpes pervenit. Ubi dum montanos Gallos ab ascensu eum repellere obnitentes bello superat, atque invias rupes igni et aceto ferroque rescindit [261 1Kb] , quatriduum commoratus, quinto die cum maximo labore ad plana pervenit. Traditur autem ad Italiam duxisse centum milia peditum, 20 [262 1Kb] milia equitum, 37 elephantos. Interea multi Ligures et Galli junxerunt se Hannibali. Simpronius Tyberius Graccus, cognito Hannibalis adventu, exercitum ex Sicilia trajecit Ariminum. Publius Cornelius Scipio Hannibali apud Ticinum primus occurrit, commissoque praelio, fugatis suis et pene omnibus victis, ipse a filio Scipione admodum pretextato [Col. 0616A] et vix a puericia egresso, qui postea dictus est Africanus, ab ipsa morte liberatus, saucius tamen in castra rediit. Pugnatum deinde est ab eodem consule apud Trevium [263 1Kb] fluvium, iterumque Romani superati sunt. Simpronius consul et ipse conflixit cum Hannibale, et amisso exercitu, pene solus evasit. In eo tamen bello etiam Hannibal sauciatus est. Qui postea cum in Etruriam primo vere transiret, in summo Apennino tempestate correptus, biduo continuo immobiliter stetit, nivibus cum exercitu conclusus; ubi magnus hominum numerus, jumenta quam plurima, elephanti pene omnes frigore perierunt. Deinde in Tusciam veniens, juxta Sarnum fluvium, nebulis prospectum impedientibus, magnam partem sociorum ac jumentorum perdidit, [Col. 0616B] ipse autem uni elephanto, qui solus superfuerat, supersidens, vix difficultatem itineris evasit, sed oculum, quo jam dudum aeger erat, violentia frigoris et vigiliarum ac laboris amisit.

Anno ab Urbe condita quingentesimo 40o, qui est septimus Phylopatoris, Aemilius Paulus et Terrentius [264 1Kb] Varro consules contra Hannibalem missi, per impatientiam Varronis, altero consule contradicente, apud Caudinas Apuliae vicum omnes pene Romanae spei vires perdiderunt. Nullo enim Punico bello gravius addicti sunt. Periit quippe in eo Aemilius Paulus consul, qui dum saucius in quodam saxo resedisset, Lentulo sibi equum offerente, quo fugiens cladi superesset, noluit, atque ibi persedit, [Col. 0616C] donec ab hostibus interemptus est. Perierunt ibi consulares atque pretorii viri 20, senatores aut capti aut occisi 30, nobiliores viri 300, pedestrium militum 40 milia, equitum tria milia quingenti quinquaginta. Varro consul cum quinquaginta equitibus Venusium fugit. Nec dubium est, illum diem ultimum Romani status futurum fuisse, si Hannibal mox post victoriam ad Urbem contendisset. Hannibal in testimonium victoriae suae tres modios anulorum aureorum Kartaginem misit, quos ex manibus interfectorum Romanorum equitum senatorumque detraxit. De exercitu suo caesa sunt tria milia multique sauciati. Interea Varro Romam rediit, eique gratiae referuntur a senatu, quod publicam rem non desperasset. Ipse autem, non vitae cupiditate, sed amore publicae [Col. 0616D] rei se superesse, reliquo aetatis suae tempore probavit. Nam barbam capillumque summisit, et postea numquam recubans cibum cepit. Honores quoque cum ei deferrentur a populo, recusavit, dicens, felicioribus magistratibus rei publicae opus esse. Usque adeo autem ultima desperatio rei publicae apud residuos Romanos fuit, ut de relinquenda Italia sedibusque querendis consilium ineundum putarent. Quod etiam auctore Cecilio Marcello confirmatum esset, nisi Cornelius Scipio, tunc tribunus militum, qui postea dictus est Africanus, eos cistricto gladio deterruisset singulis minitans, ac potius pro patriae defensione in sua verba jurare coegisset. [Col. 0617A] Sub hoc tempore quatuor locis pugnabatur a Romanis, in Italia contra Hannibalem, in Hispania contra fratrem ejus Hastrubalem, in Macedonia contra Philippum, in Sardinia contra Sardos et alterum Hastrubalem Kartaginensem, quem Titus Manlius, in Sardiniam missus, vivum cepit Romamque portavit. Philippus quoque in Macedonia a Levino vincitur, et in Hispania Hastrubal et Mago, tercius frater Hannibalis, a duobus fratribus Scipionibus superantur, qui tamen ambo Scipiones fratres in Hispania a fratre Hastrubalis postea occisi sunt. Unde omnibus pavore cunctantibus, Scipio, postea Africanus dictus, natus tunc annos 24, ultro se obtulit, et proconsulare imperium in Hispania sortitus, ultionem patris et patrui [Col. 0617B] precipue intendens, Pyreneum transgressus, primo impetu Kartaginem novam Hispaniae cepit, ubi copiae auri argentique magnae [265 1Kb] Poenorum et nobilissimi obsides, quos ab Hispanis acceperant, cum magnis presidiis erant. Ibi etiam Magonem, fratrem Hannibalis, captum cum aliis Romam misit. Romae ingens laeticia oritur. Cumque universam Hispaniam a Pyreneo usque ad oceanum Scipio subegisset, revocatus a Romanis, cum ingenti gloria Romam venit, et 14o anno postquam Hannibal in Italiam venerat, qui est 15us Phylopatoris, cum Licinio Crasso consul creatus et in Africam missus est. Scipio Africam aggressus, hiberna Poenorum et mapalia Numidarum, quae haut longe aberant ab Utica, nocte fecit incendi. Poeni trepidi, [Col. 0617C] cum casu accidisse ignem putarent, inermes ad extinguendum cucurrerunt; qua de re facile ab armatis obpressi sunt. In utrisque castris 40 milia hominum igni ferroque consumpta sunt, quinque milia capta, duces ipsi miserabiliter ambusti aegre diffugerunt; Hastrubal dux Kartaginem profugus venit. Mox Syphax et Hastrubal plurimum reparantes exercitum, iterum cum Scipione congressi sunt, victique fugerunt. Syphacem fugientem Lelius et Masinissa ceperunt, cetera multitudo Cirtam confugit, quam Masinissa obpugnatam in deditionem accepit; Syphacem ad Scipionem catenis vinctum adduxit, quem Scipio cum ingentibus spoliis plurimisque captivis perducendum Romam Lelio tradidit. Qui cum in custodia Tyburti defecisset, sumptu [Col. 0617D] publico jussit senatus eum honorifice sepeliri. Qua re audita, omnis fere Italia Hannibalem dereliquit. Ipse autem Hannibal a Kartaginensibus redire jussus, ut subveniret patriae, quam Scipio vastabat, flens dicitur Italiam reliquisse. Ita anno 17o, qui est primus Ptholomei Epyphanis, liberata est Italia ab Hannibale. Legati autem Kartaginensium pacem a Scipione petentes, ad senatum missi sunt, et ex arbitrio. Scipionis pacem acceperunt; sed veniente Hannibale Kartaginem, pax turbata est, multaque hostilia ab Afris facta sunt. Post haec Hannibal [Col. 0618A] frequentibus praeliis victus a Scipione, petiit et ipse pacem et colloquium Scipionis. Ubi cum se attoniti diu ammiratione mutua duo clarissimi duces conspexissent, infecto pacis negotio, discesserunt. Hannibal tres exploratores ad castra Scipionis misit, quos captos Scipio circumduci per castra jussit eisque ostendi totum exercitum, nichil de hostibus percunctatus, prandium quoque jussit eis dari, refectosque abire permisit Deinde praelium ab utroque duce commissum est, quod diu magnis ducum artibus dispositum, magnis copiarum molibus gestum est, quale vix ulla memoria fuit, quippe cum pertissimi viri copias suas ad bellum educerent. Scipio tamen victor extitit, pene capto Hannibale. Octoginta elephanti ibi aut capti [Col. 0618B] aut occisi sunt. Kartaginensium militum viginti milia quingenti interfecti sunt. Hannibal omnia et ante praelium et in praelio expertus, primum cum multis equitibus, deinde cum viginti, postremo vix cum quatuor inter tumultum elapsus, Adrumetum confugit, postea Kartaginem, post 36 annos ex quo inde parvus cum patre exierat, venit, consultantique senatui Poenorum, nullam spem esse nisi in petenda pace persuasit [266 1Kb] . Gaio Cornelio Lentulo, Publio [267 1Kb] consulibus, pax per Scipionem voluntate senatus populique Kartaginensibus concessa est, naves tamen plus quam quingentae in altum productae, in conspectu civitatis submersae sunt. Scipio jam tunc cognomento Africanus, cum omni gloria triumphans, Urbem ingressus est. Quem Terrentius, [Col. 0618C] qui postea erat comicus, ex nobilibus Kartaginensium captivus, triumphantem post currum secutus est pilleatus, quod indultae sibi libertatis fuit insigne.

Anno igitur ab Urbe condita quingentesimo quinquagesimo secundo, qui est secundus Ptholemei Epyphanis, bellum Punicum secundum finitum est, post annum 19 quam coepit. Jactet se licet Roma victoriis Hannibalem devicisse, tamen in Campaniae luxuriis commorantem provincia deliciosa superavit; dum aquis innatat, dum piscibus atque ostreis passim infercitur, dum olet, potat, dormit, aquarum resolutio mollivit Punicam feritatem, et, quem alia duraverant, eum Seplasia opidum Campaniae ungentis odoratis labefactavit [Col. 0618D] et vicit.
[Table: 1Kb]

(HIER.) Ptholemeus Phylopator regnavit Alexandriae annis [268 1Kb] 17.

Philippus regnavit Macedoniae annis 42. Hic cum rebellare pararet, primum per Levinum consulem, deinde per Titum Quintium superatus est.

Ptholemeus Epyphanes, filius Ptholomei Phylopatoris, [Col. 0619A] regnavit Alexandriae annis 24 [269 1Kb] , a restauratione templi anno trecentesimo 19. (HIER. in Dan. l. l.) Hujus patre Phylopatore defuncto, Antiochus Magnus, rupto foedere et pacto quod cum patre fecerat, exercitum de superioribus Babyloniae partibus congregavit, factaque pace cum Philippo Macedonum rege, contra hunc Epyphanem, qui tunc quatuor erat annorum, exercitum movit [270 1Kb] . Pugnantibus autem inter se Antiocho et ducibus Ptholomei pueri, Judaea in medio posita multaque mala perpessa, in contraria studia scindebatur, sicut et sub Ptholomeo Phylopatore, patre ejus, aliis Antiocho, aliis Ptolomeo faventibus. Cumque Antiochus teneret Judaeam, missus Scopas, dux partium Epyphanis Ptholomei, adversus Antiochum fortiter dimicavit, [Col. 0619B] cepitque Judaeam (JOS. XII, 3); sed post modicum tempus Antiochus Scopam vicit, confligens cum eo juxta fontem Jordanis, multosque de exercitu ejus prosternens. Postea vero Antiocho capiente Samariam et civitates Syriae quas Scopas tenuerat, gens Judaeorum sponte ad eum veniens, omnem ejus exercitum in civitatem suscepit, et prono animo auxilium prebuit. Unde et ipse multa eis beneficia contulit, quae Josephus describit.

Volens autem Antiochus non solum Syriam et Ciliciam et Liciam et alias provincias quae erant partium Ptholomei possidere, sed in Aegyptum quoque regnum suum extendere, facta pace cum Ptholomeo per Evolem Rhodium, Cleopatram filiam suam septimo anno adolescentis despondit ei, et [Col. 0619C] 13o anno tradidit, data ei dotis nomine omni Celesyria et Judaea. Nec tamen optinere potuit Aegyptum, quia Ptholomeus Epyphanes et duces ejus sentientes dolum, cautius se egerunt, et Cleopatra magis viri quam parentis fovit partes. Hic Antiochus Magnus duos habuit filios, fratres Cleopatrae quam dedit Ptholomeo, Seleucum, qui cognominatus est Sother quique regnavit post eum, et Antiochum, qui dictus est [271 1Kb] Epyphanes et a patre Romanis datus est obses mortuoque fratre regnavit in loco ejus; et hic est Antiochus qui dicitur illustris et nobilis in libro Machabeorum (Cf. I, 1) qui 137o regni Grecorum anno regnare coepit multaque mala Judaeis intulit.

[Col. 0619D] (JOS. l. l.) Eo tempore pontifex Judaeorum fuit Onias, filius Symonis Justi, fratris Eleazari. Is autem Onias parvulus mente et avarus pecuniae, vectigal quod patres ejus pro populo dabant, scilicet 20 talenta, non reddidit, unde regem Ptholomeum ad iram provocavit. Qui mittens legatum nomine Athenionem in Hierusalem, culpabat Oniam, et minatus est quod terram metiretur ad jugera, et mitteret qui habitarent in ea. Audientes Judaei mandata regis, turbabantur, Oniam vero nichil horum flectebat propter avariciam suam. Quod audiens [Col. 0620A] Josephus adolescens, sororis ejus filius de patre Tobia [272 1Kb] , vir sagacissimus et inter suos nobilis, increpavit avunculum Oniam. Quo non attendente nec ad regem ire volente, ultro se legatum ad regem obtulit pro necessitate populi, si per eum liceret sibi. Illo autem concedente et populo gratias agente, suscepit legatum regis in domum suam, et per multos dies magnifice tractans, muneribus honoratum remisit ad regem, dicens se continuo secuturum. Athenio autem rediens ad regem, cum ei omnia indicaret, advenientem postea Josephum rex et regina Cleopatra benigne susceperunt, invenitque tantam gratiam coram rege, ut non solum populum liberaret, sed etiam dux Judaeae atque humilis Syriae et finitimarum regionum ab eo constitueretur. [Col. 0620B] Is igitur 22 annis tributa Syriae et Fenicis atque Samariae dispensavit, populumque Judaeorum a paupertate et debilitate ad clarissimas rerum causas perduxit. Habuit autem septem filios de uxore sua, et de filia fratris sui Solini unum nomine Hyrcanum. Qui cum tredecim esset annorum, naturalem fortitudinem et prudentiam in se domonstravit, ut etiam acerbam aemulationem fratribus excitaret. Josephus vero cupiens scire quis de filiis suis virtute melior existeret, unumquemque ad doctorum studia destinavit, sed desidia disciplinarum indocti redierunt. Post illos autem adolescentulum Hyrcanum transmisit, viam duorum dierum ad solitudinem seminare, dans ei 300 juga boum, sed abscondens lora quibus ligarentur. Cumque ad locum veniret [Col. 0620C] et lora non haberet, suadentibus aratoribus, ut pro his afferendis domum transmitteret, ille nolens tempus deperdere, occidit decem jugorum boves, et carnes quidem operariis dedit, pelles vero incidens, retinacula fecit; sicque seminata terra, ad patrem rediit. Pro qua mentis argutia pater eum benigne suscipiens, nimium dilexit, quod ei apud fratres invidiam suscitavit.

Post haec nunciatum est Josepho, filium Ptholomeo regi genitum esse, omnesque principes provinciarum ad celebrandum natalem pueri diem cum apparatu maximo Alexandriam ire. Cumque ipse ire senio prohiberetur, interrogavit filios suos quis eorum vellet ire ad regem. Majoribus recusantibus [Col. 0620D] et Hyrcanum hoc facere posse dicentibus, consuluit ipsum. Qui cum se promisisset iturum, si tantum misisset epistolam Arioni dispensatori pecuniarum quas regi debebat, ut daret ei pecuniam necessariam, data epistola dimisit eum. Fratres autem ejus scribebant omnibus amicis regis, ut eum interficerent. Qui cum venisset [273 1Kb] Alexandriam, porrexit Arioni epistolam, acceptisque ab eo mille talentis, latenter accessit ad negotiatores, et comparavit ab eis centum pueros scientes litteras, unumquemque talento uno, et centum virgines, singulas eodem [Col. 0621A] precio. Susceptus autem benigne a rege et ad convivium ejus invitatus, discumbens cum prioribus provinciarum, ultimus omnium sedit, tamquam puer ab omnibus despectui habitus. Cumque omnes ossa ciborum ante illum in mensa projicerent, ipso tacente, Triphon quidam, qui ad convivarum risus aptus erat, rogantibus convivis, juxta mensam regis assistens, ait regi: Vides, domine, anteposita ossa Hyrcano? Ex hoc conjice quod et pater ejus sic omnem Syriam denudavit, sicut haec ossa iste a carnibus exspoliavit. Ridente autem rege ad verba Triphonis et interrogante Hyrcanum cur tanta ossa ante eum jacerent: Apte, inquit, domine, nam canes semper ossa cum carnibus devorant, sicut isti fecerunt, ante quos ossa minime jacent; homines vero comedunt [Col. 0621B] carnes, ossa autem jactant, quod et ego tamquam homo nunc feci. Rex autem miratus ejus responsum tam sapienter dictum, jussit omnes plaudere, verbum ejus laudantes. Postera vero die Hyrcanus ad unumquemque regis amicum pergens et ad potentes aulae, salutavit eos. Instante vero die natali filii regis, principes regi offerebant [274 1Kb] munera, qui multum, non plus quam viginti talenta. Hyrcanus itaque assumens pueros et virgines quos comparaverat, dedit unicuique talentum portare, et pueros quidem optulit regi, puellas autem Cleopatrae reginae. Omnibus igitur munificentiam ejus ammirantibus, rex honorans eum liberaliter et donationes copiosas prestans, patri et fratribus et [Col. 0621C] omnibus magistratibus scripta pro eo transmisit. Audientes autem fratres ejus, talia eum a rege meruisse et cum magno reverti honore [275 1Kb] , in occursum ejus egredi se simulantes, interficere illum omnimodo decreverunt, etiam patre sciente, qui propter pecunias quas regi optulerat irascebatur, sed regem timens, iram celabat. Committentibus autem adversus eum fratribus pugnam, multos eorum qui sequebantur occidit cum duobus fratribus suis; ceteri autem ad patrem Hierosolimam confugerunt. Qui postquam ad civitatem venit, nullo se suscipiente, discessit trans Jordanem fluvium, ibique remoratus, vectigalia exigebat a barbaris. Per idem autem tempus regnabat in Asia Seleucus, qui dicebatur Sother, filius Antiochi Magni.

[Col. 0621D] Defunctus est autem Onias pontifex, filius Symonis Justi fratris Eleazari, avunculus Josephi patris Hyrcani, principatum sacerdotii derelinquens filio suo Symoni. Mortuus est autem et Josephus, ejusque morte contigit seditionem pati populum propter filios ejus. Nam majoribus bellum gerentibus contra Hyrcanum, dissensit ab invicem multitudo, et plures quidem majoribus fratribus auxilium ferebant cum principe sacerdotum Symone, qui cognatus eorum et affinis erat. Hyrcanus autem discedens ab Hierosolima trans Jordanem, turrim ibi aedificavit firmissimam ex lapide albo, et totam usque ad terram [Col. 0622A] sculpens diversis animalibus, reliquis etiam aedificiis locum munivit, quem Tyrum nuncupavit. Prefuit autem illis partibus per annos 12, omni tempore quo Seleucus, filius Antiochi Magni, Syriae regnavit. Quo mortuo, frater ejus Antiochus Epiphanes regnum obtinuit. Quem metuens Hyrcanus, ne ab eo tormentis afficeretur pro his quae contra Arabas egerat, vitam propria manu finivit. Cujus substantiam Antiochus sibi applicuit. Mortuus est autem et Symon pontifex, filius Oniae, relinquens tres filios, Oniam, Jhesum, Oniam sive Ananiam; sed patri Onias in sacerdotii honore successit; et hic est ad quem Arius rex Spartarum, id est Lacedemoniorum, epistolas misit, dicens Judaeos et Lacedemones ex uno genere Abrahae descendisse.

[Col. 0622B] (H. m.) Anno ab Urbe condita quingentesimo quinquagesimo primo, qui Ptholomei Epyphanis computatur etiam primus, Titus Quintus Flaminius contra Philippum Macedoniae regem missus est, et post praelia multa, quibus Macedones vicit, pacem Philippo dedit, sub conditione etiam Demetrium filium suum obsidem dedit. (H. R.) Lacedemoniis quoque bellum Titus idem intulit, ducemque illorum Navidem vicit et quibus voluit conditionibus in fidem accepit, ingenti gloria triumphavit, ducens ante currum suum nobilissimos obsides, Demetrium Philippi filium et Armenem Navidis. Transacto bello Macedonico, secutum est Syriacum. (HIER. in Dan.---H. m.) Antiochus itaque Magnus rex Syriae, [Col. 0622C] cum regnum generi [276 1Kb] sui Ptholomei Epiphanis obtinere non posset, vertit se ad Asiam, et navali certamine obtinuit Rhodum et Samum et alias insulas multas, deinde contra Romanos struens bellum, ex Asia transit in Europam. Tunc etiam Hannibal exhiberi Romam jussus a senatu, clam ex Africa profectus, ne Romanis traderetur, ad Antiochum migravit eique se conjunxit. Quem cum apud Ephesum invenisset cunctantem, mox ad bellum impulit. (HIER. l. l.---H. m.) Sed occurrit eis Scipio Nasica cum fratre suo Scipione Africano, isdemque Africanus familiare colloquium cum Hannibale habuit, sed infecto negotio, ab Antiocho discessit. Sequenti anno idem Scipio Africanus Hannibalem, qui tunc Antiochi classi preerat, navali praelio [Col. 0622D] vicit et fugavit; frater quoque ejus Lucius [277 1Kb] Cornelius Scipio Nasica consul, habens in auxilio Eumenen, Attali regis fratrem, ingenti praelio Antiochum vicit (Cf. HIER.). Qui pacem rogans, eo jure obtinuit ut annis singulis mille talenta persolveret, atque ex Asia et Europa recedens, intra Taurum montem se contineret et Hannibalem concitatorem belli dederet. (H. m.) Qui fugiens ad Prusiam regem Bythiniae, cum a Romanis reposceretur, jam tradendus venenum bibit. Antiochus vero filium Africani, quem utrum explorantem an bello [278 1Kb] cepisset incertum est, ultro remisit, filium quoque [Col. 0623A] suum Antiochum obsidem dedit. Scipio Nasica Romam rediens, ingenti gloria triumphavit, nomen et ipse ad imitationem fratris Asianus, quia Asiam vicit, accepit. Philippo autem Macedonum regi, quia contra Antiochum Romanis auxilio fuit, filius Demetrius [279 1Kb] redditus est. (HIER.) Plautus ex Umbria Arpinas Romae moritur hoc tempore, qui propter annonae difficultatem ad molas manuarias pistorem se locaverat, ubi quotiens ab opere vacasset, fabulas scribere ac vendere solitus erat. Titus Livius tragediarum scriptor clarus habebatur eo tempore, qui ob ingenii meritum a Livio a Salinatore, cujus liberos erudiebat, libertati donatus est.
[Table: 1Kb]

[Col. 0623B] (HIER.) Ptholomeus Epyphanes regnavit Alexandriae annis 24.

(H. m.) Hoc tempore Scipio Africanus ab ingrata sibi urbe Romana diu exulans, apud Amiternum opidum morbo periit, et sepulchro suo inscribi jussit: Ingrata patria, ne ossa quidem mea habes.

Seleucus, qui et Sother, filius Antiochi Magni, regnavit Alexandriae [280 1Kb] annis undecim. Hic instinctu cujusdam Symonis, qui erat prepositus templi Hierosolimitani, misit Heliodorum ad auferendas pecunias, qui correptus est a Deo, ut in Machabeorum legitur libro.

(HIER.) Ptholomeus Phylometor, secundus filius Epyphanis regnavit Alexandriae annis [Col. 0623C] 35, a restauratione templi anno tricesimo 43o.

(Jos. XII, 5, sqq.) Perseus, filius Philippi, regnavit Macedoniae annis 10.---Antiochus Epyphanes, id est illustris, frater Seleuci, filius scilicet Antiochi Magni, post mortem fratris sui Seleuci regnavit in Syria annis 12. Hujus sororem Cleopatram habuit uxorem Ptholomeus, qui et ipse dicebatur Epyphanes, de qua duos filios accepit, quos moriens adhuc parvulos reliquit. Quorum major, qui et pro eo regnavit, Phylometor, alter Physcon dicebatur. Antiochus autem, suo regno non contentus, exercitum ducere deliberavit in Aegyptum, tractus desiderio ejus, et contempnens filios sororis suae quasi debiles ac tanta [Col. 0623D] negotia regere non prevalentes. Perveniens igitur ad Pelusium cum magna virtute, doloque circumveniens Phylometorem consanguineum suum, occupavit Aegyptum. Et cum adisset loca Memphiticae civitatis, cepit eam, dein [282 1Kb] contra Alexandriam, ut obsideret Ptholomeum, cujus erat avunculus, tetendit, sed per duces Ptholomei pulsus est non solum ab Alexandria, verum etiam tota Aegypto (Cf. HIER. in Dan.). (Jos. l. l.) Inde reversus, ad Hierosolimam [Col. 0624A] civitatem duxit exercitum. Quo perveniens, cepit eam sine conflictione alicujus, aperientibus ei portas his qui voluntatis ejus erant conscii, ingressusque civitatem, multos interfecit sibi contraria sentientes; sed et eos ipsos qui ei civitatem aperuerunt propter divitias templi occidit, faciensque omnia mala illa quae in Machabeorum hystoria scripta sunt, multis de templo ablatis, reversus est Antiochiam. (HIER. in Dan.) Post biennium vero rursus contra Ptholomeum congregavit exercitum, et venit Alexandriam. Cumque duo fratres, Ptholomei et Cleopatrae filii, quorum avunculus erat Antiochus, obsiderentur Alexandriae, Romam miserunt legatos. Cum autem Romanorum legati venissent Alexandriam, quorum unus erat Marcus Pompilius Lenas, [Col. 0624B] et invenissent eum stantem in litore, senatusconsultum dederunt ei, quo jubebatur ab amicis populi Romani discedere et suo imperio contentus esse. Qui cum responsionem ad amicorum consilium distulisset, orbem fecisse fertur in arena cum baculo quem tenebat manu, et conscripsisse regem atque dixisse: Senatus et populus Romanus precipiunt ut in isto loco respondeas quid consilii geras. Quibus dictis ipse perterritus, ait: Si hoc placet senatui et populo Romano, recedendum est. Et statim recessit.

Per idem tempus, ut Josephus (XII, 6) scribit, defunctus est Onias, filius Symonis, princeps sacerdotum, relinquens filium parvulum Oniam. Unde Antiochus fratri ejus Jhesu principatum sacerdotii [Col. 0624C] contulit, quem postea iratus abstulit et juniori eorum fratri Oniae sive Ananiae dedit. Habuit enim Symon, ut prediximus, tres filios, ad quos sacerdotii principatus ordine dicto pervenit. Jhesus autem Jasonem se nominavit, Onias vero sive Ananias Menelaus est nuncupatus, ut Josephus dicit. Deinde subjungit idem Josephus, Jhesum, id est Jasonem, prius sacerdotem contra Menelaum seditionem concitasse, eundemque Menelaum cum suis fautoribus, relicta religione paterna, se ad Antiochum contulisse, illumque contra Judaeos incitasse, et post ab Antiocho juniore persuasu Lysiae occidisse [283 1Kb] . In quibus verbis videtur Josephus ab hystoria libri Machabeorum discrepare, in qua refertur (II, 3, sqq.) quod Menelaus frater fuerit cujusdam Symonis de [Col. 0624D] tribu Benjamin, qui fuit prepositus templi, quique adhuc vivente Seleuco, fratre Antiochi, propter odium Oniae sacerdotis sibi resistentis, ne aliquid mali machinaretur in civitate, effecit ut Heliodorus a Seleuco mitteretur Hierosolimam ad auferendas pecunias de templo. Qui cum territus rediret, Symon non cessavit male loqui de Onia, et instigavit Apollonium ducem contra eum. Quibus ille cedens, contulit se ad regem, ut ejus defensione tutus viveret. [Col. 0625A] Post mortem vero Seleuci cum regnaret frater ejus Antiochus, hoc quod de Onia Menelao Josephus testatur, in hac hystoria (c. 4) de Jasone, fratre Oniae, narratur. Hic enim Jason, qui et Jhesus, collectis impiis, Antiochum adiit, ejectoque per pecuniam fratre Onia, sacerdotium accepit, et accepta licentia ut gymnasium Hierosolimis aedificaret, ad ritus gentium relicta religione se transtulit. Post triennium misit Jason Menelaum, fratrem Symonis supradicti, portantem pecuniam regi [284 1Kb] pro sacerdotio promissam, scilicet quingenta nonaginta talenta, sed ipse Menelaus, promittens adhuc trecentas libras regi, Jasonem subplantavit. Sic Jason, qui fratrem Oniam expulit, ipse post expulsus de patria, secundum quod dignus erat, exul periit. Menelaus autem cum non [Col. 0625B] persolveret promissas pecunias, rex abstulit ei sacerdotium, et dedit illud fratri suo Lysimacho. Metuens vero Menelaus ne Onias reciperet sacerdotium, egit cum Andronico regis amico, quem rex abiens prefecit negotiis, ut Oniam interficeret; quod et fecit. Lysimacho quoque a Judaeis propter sacrilegia sua occiso, Menelaus sacerdotium recepit. (Jos. XII, 14, sqq.) Quo ab Antiocho Eupatore, filio Antiochi, suadente Lysia, occiso, Alchimus quidam alienigena impius successit sacerdotio. Et hoc divinitus percusso, deficientibus hereditariis successoribus, omnium voluntate Judas Machabeus suscepit sacerdotium. Onias quippe, filius Oniae, quem moriente patre parvulum relictum supra diximus, videns mala quae fiebant, fugit ad Ptholomeum regem [Col. 0625C] Aegypti, et benigne ab eo acceptus, impetravit ab eo regionem quae Helyopoleos vocatur, ubi concedente rege construxit templum ad formam templi Hierosolimitani, quod per annos permansit usque ad tempus Vespasiani. Ipsa autem urbs quae vocabatur Oniae, dimicantibus postea Judaeis adversum Romanos, ad solum usque diruta [285 1Kb] est, et neque urbis neque templi ullum restat vestigium. Sub occasione igitur Oniae infinita Judaeorum examina Aegyptum confugerunt. Asserebat enim Onias, in se impletum esse vaticinium Ysaiae scribentis: Erit altare Domini in Aegypto et titulus Domini in terminis ejus, et quod Ezras [286 1Kb] ante sexcentos annos predixerat, quod oporteret in Aegypto templum aedificari Deo per virum [Col. 0625D] Judaeum. Antiocho autem Judaeos affligente et ad gentilitatem per se ipsum et per missos suos cogente, Mathathias cum quinque filiis suis adversus eos arma corripuit, et patrias leges viriliter defendit. Quo post annum moriente, scilicet anno centesimo quadragesimo sexto regni Grecorum, qui est 13us Phylometoris, decimus vero Antiochi, filius ejus Judas Machabeus successit patri, et congregato exercitu, vindictam in male agentes exercuit. Is templum ab Antiocho destructum nobiliter renovavit et a sordibus ydolorum, quibus per triennium pollutum [Col. 0626A] fuerat, emundavit, anno centesimo quinquagesimo secundo. Audiens etiam Romanorum virtutem, amicicias foederavit cum eis et societatem. Post multa demum praelia feliciter gesta pugnans contra Bachidem, Demetrii principem, multos interfecit, et ipse occiditur anno quinquagesimo, cum regeret populum annos [287 1Kb] quinque. Cui succedens frater ejus Jonathas, regebat populum per annos 17. Quo a Triphone occiso, Symon, frater eorum, tenuit principatum annis octo, quem accepit anno septuagesimo [288 1Kb] regni Grecorum.

(H. m. et H. R.) Philippo rege Macedonum mortuo, qui et adversus Romanos bellum [289 1Kb] gesserat et postea Romanis contra Antiochum auxilium tulerat, filius ejus Perseus regnum ejus tenens, rebellavit, [Col. 0626B] adjutores ejus habens Cotim regem Traciae et regem [290 1Kb] Illirici Gentium nomine. Romanis autem auxilio erant Eumenes rex Asiae, frater Attali, Ariaratus rex Capadociae, Antiochus Syriae, Ptholomeus Aegypti, Masinissa, Numidiae. Brusias autem rex Bythiniae, licet Persei sororem [291 1Kb] haberet, utrisque se aequum prebuit. Contra Perseum missus consul Publius Licinius, ab eo victus est, nec tamen Romani regi pacem petenti prestare voluerunt, nisi se et suos senatui subdidisset. Mox contra cum missus Lucius Aemilius Paulus consul, vicit eum, et cum ingenti pompa Romam rediit in navi ejusdem Persei, quae inusitatae magnitudinis ferebatur fuisse, adeo ut sedecim ordines remorum dicatur habuisse. Triumphavit autem Paulus in curru aureo, duobus filiis [Col. 0626C] suis utroque latere astantibus. Ducti autem sunt ante currum ejus duo filii regis et ipse Perseus annis quadraginta quinque natus, qui post apud Albam in custodia defecit; filius vero ejus junior fabricam aerariam ob tolerandam inopiam Romae didicit, ibique defunctus est.

Anno autem ab Urbe condita sexcentesimo, qui 26us Phylometoris inscribitur, cum omnes Romanos ingens Celtiberorum metus invasisset, nec esset ex omnibus qui vel miles vel legatus ire in Hispaniam auderet, Publius Scipio, Africani nepos, qui et ipse post Africanus est dictus, ultro se militaturum in Hispania obtulit, cum tamen in Macedoniam contra Philippum deputatus esset. Profectus itaque in Hispaniam, [Col. 0626D] stragem magnam dedit, sepius etiam militis quam ducis officio usus; nam et barbarum provocantem singulariter congressus occidit.

Eodem tempore Messala censor primus theatrum lapideum in Urbe construi jussit, quod ne tunc fieret, Scipio Nasica gravissima dehortatione obstitit, dicens inimicissimum fore populo bellatori hoc ad nutriendam desidiam lasciviaeque commentum, adeoque movit senatum, ut non solum omnia theatro comparata [292 1Kb] vendi jusserit, sed etiam subsellia in ludis poni prohibuerit [293 1Kb] , et ut neque urbani, neque [Col. 0627A] qui a foris mille passibus adessent, sedentes ludos spectarent, ne fortitudo illorum mollesceret. Illo quoque tempore Tuccia virgo Vestalis arguebatur incesti. At illa purgare se argumentis dedignata mortalibus, ad [294 1Kb] Tyberim detulit cribrum, idque submergens [295 1Kb] , prece addita, inquit: O Vesta, si pia sum, si virgo sum, hanc e Tyberi aquam ad templum tuum deferam. Et pertulit.

Anno sexingentesimo secundo tercium Punicum bellum exortum est. Igitur cum senatus abolendam Kartaginem decrevissent, profecti consules Lucius Manlius Censorinus et Marcus Manlius, et Scipio tunc tribunus militum, prope Uticam castra majoris Africani tenuerunt. Ibi Kartaginensibus evocatis jussisque ut arma et naves traderent nec moratis, [Col. 0627B] tanta vis armorum repente tradita est, ut facile tota ex his Africa potuisset armari. Sed postquam arma tradiderunt et derelicta urbe recedere procul a mari decem milibus passuum jussi sunt, dolorem ad desperationem contulerunt, aut defensuri civitatem, aut cum ipsa per ipsam sepeliendi, moxque sibi [296 1Kb] duos Hastrubales duces creant, armaque facere aggressi, postquam aes ferrumque defecit, aurea argenteaque fecerunt. Consules Romani urbem aggressi, cum aliquantam muri partem [297 1Kb] machinis diruissent, a Kartaginensibus victi sunt atque repulsi. Quos fugientes Scipio defendit, hoste intra muros repulso. Is apud omnes ingenti metu et reverentia erat, nam et paratissimus ad dimicandum et promptissimus erat ad consulendum, nec quicquam magis [Col. 0627C] duces Poenorum vitabant, quam contra eam partem Romanorum committere ubi Scipio dimicabat. Per idem tempus Masinissa rex Numidarum, per annos fere sexaginta amicus populi Romani, mortuus est anno vitae suae nonagesimo septimo, valentissimo semper corpore perseverans. Hic est vir qui numquam in ymbre vel maximo caput suum texit aut frigore, et tam diu in uno stetit vestigio, ut prius juvenes lassitudine cederent, quam ille de loco in quo steterat moveretur. Si stetisset, ne membrum quidem tota die movebat, si iter ingressus est eques, non descendebat, si pedes, non ascendebat, solebatque equitans in exercitu nocti diem sepissime conjungere, et sui custodiam tutelamque sevissimis [Col. 0627D] canibus committebat. Post octogesimum sextum annum genuit filium, cui nomen fuit Methuma, nichilque quod juvenis fecit aevo ultimo pretermisit. Moriens igitur 44 filios reliquit, inter quos divisorem esse Scipionem jussit. Qui postquam inter eos Numidiae regnum divisit, Kartaginem reversus est.

Anno a Roma condita sexingentesimo sexto, qui est Phylometoris 32us, cum clarum esset nomen Scipionis, juvenis adhuc consul factus est, et delere Kartaginem suprema sorte molitus, Cothonem ingressus est. Ubi cum sex diebus continuis noctibusque [Col. 0628A] pugnaretur, ultima desperatio Kartaginenses ad deditionem traxit, petentes, ut quos belli clades reliquos fecit, saltem servire liceret; ac primum agmen mulierum satis miserabile, post virorum magis deforme descendit. Nam fuisse mulierum 25 milia, virorum 30 milia, memoriae traditur. Rex Hastrubal se ultro dedit, suique tantum salutem obtinuit; transfugae voluntario precipicio dati, consumpti sunt igni, quosquos autem transfugas Romanos Scipio obtinere potuit, crucibus affixit, Latinos securi percussit. Uxor Hastrubalis ubi ardentem Kartaginem aspexit, viro suo cum duobus filiis suis occurrit, eique dixit: Vive tu, qui superstes esse Kartagini potes, nam pro nobis frustra rogasses. Et volentibus filiis, virili dolore, femineo furore, in medium [Col. 0628B] se conjecit incendium, eodem modo exitum mortis faciens extrema regina, quem quondam fecerat prima. Ipsa vero civitas decem et septem diebus continuis arsit, miserumque spectaculum de varietate conditionis humanae victoribus suis prebuit, dirutaque est, omni murali lapide in pulverem converso. Cujus situs hujusmodi fuisse dicitur. Per viginti duo milia passuum muro amplexa, toto pene mari cingebatur, absque faucibus, quae tribus milibus passuum aperiebantur. Is locus murum triginta pedibus latum habuit saxo quadrato, in altitudine cubitorum 40. Arx, cui Birsae nomen fuit, paulo amplius quam duo milia passuum tenebat. Ex una parte murus communis urbi et Birsae erat, imminens mari, quod [Col. 0628C] mare Stagnum dicitur. Igitur Kartago septingentesimo anno postquam condita est deleta est, multitudo omnis captivorum, exceptis paucis principibus, vendita est. Ita quarto postquam coeptum est anno tercium Punicum bellum est terminatum. Scipio nomen quod avus ejus acceperat, meruit, scilicet ut propter virtutem etiam ipse Africanus junior vocaretur.

Eodem anno Chorinthus, nobilissima Greciae civitas, subversa est incendio a Mummio [298 1Kb] consule. Ubi cum, propter multitudinem et varietatem statuarum simulachrorumque, in illo tantae civitatis incendio permixta in unum auri, argenti atque aeris metalla fluissent, novum genus metalli factum est. Unde usque hodie, sive ex ipso sive ex imitatione ejus, aes Corinthium dicitur et vasa Corinthia. Hoc [Col. 0628D] tempore tres celeberrimi triumphi simul Romae fuerunt: Africani ex Africa, ante cujus currum ductus est Hastrubal; Metelli ex Macedonia, cujus currum precessit Andariscus, qui et Pseudophilippus, rex Macedonum; Mummii [299 1Kb] ex Corintho, ante quem signa aenea et pictae tabulae et alia urbis clarissimae ornamenta prelata sunt. Interfecto autem Pseudophilippo, qui sibi Macedoniam usurpavit, itemque Pseudoperseo, qui se Persei filium jactavit, Macedones gentium dominos [300 1Kb] Romani principes tributarios fecerunt, regnumque Macedonum defecit. (HIER.)

[Col. 0629A] Statius Cecilius comediarum scriptor clarus habetur his diebus, qui natione Gallus, sive ut alii dicunt Mediolanus, primum Ennii contubernalis, sequenti anno post mortem ejus mortuus est. Ennius vero poeta 70o aetatis suae anno articulari morbo periit, sepultusque est in monumento Scipionis, via Appia, intra primum ab Urbe miliarium. Tunc etiam Lucius [301 1Kb] poeta nascitur.
[Table: 1Kb]

[Col. 0629A] Deficiente regno Macedonum, coepit regnum Judaeorum, ubi primus eo tempore principatum tenebat Judas Machabaeus annis 5, ab anno 47 regni Grecorum, qui est 14us Phylomitoris, 11us vero Antiochi Illustris (Cf. HIER.).

[Col. 0629B] (Jos.) Antiochus Eupator, filius Antiochi Illustris, regnavit in Syria annis duobus.

Anni ab inicio 3800. Demetrius Seleuci filius fratris Antiochi Illustris, occiso Antiocho Eupatore, filio [302 1Kb] patrui [303 1Kb] sui, regnavit in Syria annis 11. Hic [304 1Kb] habuit filios duos, Demetrium sibi aequivocum et Antiochum, qui dictus Sedites vel Sother.

Jonathas, frater Judae Machabei, post mortem ejus suscepit principatum, et per annos 18 strenue rexit populum. (HIER.) His temporibus Aristobolus equidem phylosophus commentarios scripsit in libros Moysi, et optulit Ptholomeo regi.

[Col. 0629C] Annus sexcentesimus ab Urbe condita.

Alexander, item filius Antiochi Illustris, frater Eupatoris, occiso Demetrio, patrui sui Seleuci filio, regnavit annis 4. Hic ducens Cleopatram, Ptholomei regis filiam, genuit ex ea Antiochum.

(Jos.) Demetrius, filius Demetrii, quem Alexander occidit, regnum eo vivente invasit, cui Ptholomeus Phylometor Cleopatram filiam suam Alexandro ablatam conjunxit, occisoque Alexandro, regnavit Demetrius annis quinque, sed [Col. 0629D] quinto captus est ab Arsace Parthorum rege. Regnante autem adhuc Demetrio, Triphon quidam partium Alexandri tulit Antiochum, filium ejusdem Alexandri, et licet adhuc parvulo diadema imposuit ut regnaret, sed quarto imperii ejus anno dolo occidit eum, ipseque regnavit. Sed et hoc tercio sui regni anno interfecto, Antiochus frater Demetrii regnavit, cui Cleopatra fratris uxor nupsit, de qua filium suscepit nomine Antiochum, qui dictus est Cizicenus a civitate Cizico, in qua nutritus est. Demetrius quoque, frater Antiochi, ex eadem Cleopatra [Col. 0630A] filium habuit ejusdem nominis Antiochum, qui dictus est Griphus. Hi duo fratres Antiochi dicti postea de regno contenderunt. Antiochus, Alexandri filius, imposito sibi diademate a Triphone, regnavit contra Demetrium annis 4, sed quarto anno ab eodem Triphone per dolum occisus est.
[Table: 1Kb]

[Col. 0630A] (HIER.) Ptholomeus Evergetes secundus regnavit Alexandriae annis 29, a restauratione templi anno 388o. (H. M.) His temporibus Romae puer ex ancilla natus est quadrupes, quadrimanus, oculis quatuor, auribus totidem, naturam virilem duplicem habens. In Boniniensi [305 1Kb] agro fruges in arboribus natae sunt.

[Col. 0630B] (Jos.) Symon, frater Judae et Jonathae, post mortem eorum, rexit populum Judaeorum annis octo.

Triphon, occiso Antiocho, regnavit annis tribus, sed anno tercio etiam ipse [306 1Kb] occisus est.

Antiochus, qui et Sedites est appellatus, frater Demetrii, postquam captus est frater ejus a rege Parthorum, ipse regnavit annis 15, fratrem a captivitate liberavit, qui post ipsum regnavit.

(Jos. XIII, 13.) Johannes, qui et Hyrcanus, filius Symonis, interfecto patre cum duobus filiis in convivio per insidias generi sui [Col. 0630C] Ptholomei, qui erat dux circa Hiericho, tenuit principatum Judaeorum annis triginta et uno. Hic contra Hircanos bellum gerens, Hircanus appellatus est. (HIER.---Jos. de bell. Jud., I, 3.). Hic vir plane beatissimus, tria maxime praecipua solus habebat, quia dux et pontifex et propheta erat, cum quo Deus [307 1Kb] ita colloquebatur, ut futurorum nichil penitus ignoraret. (HIER.) Hic praelia multa peregit, primum contra Ptholomeum sororis suae virum, deinde Samariam obsidione captam solo coaequavit, quam postea Herodes instaurans, Sebasten in honorem Augusti appellavit. Antiochus quoque, quem quidam Seditem, quidam vero Spondium vocant, frater Demetrii, pridem Symoni infensus, secundo Hyrcani [Col. 0630D] anno, adducto exercitu, Hierosolimis obsedit Hyrcanum. (Jos. ib. I, 2) At ille patefacto sepulcro David, plus quam tria milia talentorum inde abstulit, datisque trecentis Antiocho, ut a civitate recederet persuasit. Et ut facti leniret invidiam, fertur ex hac pecunia instituisse xenodochia, quibus susciperet pauperes et peregrinos. Cumque fortunatissime viveret per annos 30 et unum, optime rebus amministratis, moritur, quinque filiis relictis. Quorum maximus natu Aristobolus, translato in regnum principatu, primus apud Judaeos diadema sibi imposuit, 398 annis ac tribus mensibus exactis postquam [Col. 0631A] populus de Babylonica rediit captivitate. Fratrem Antigonum a se secundum natu, quem diligere videbatur, in honore pari producebat, alios vero vinctos custodiae tradidit, matremque, ausam aliquid de potestate contendere [308 1Kb] , itidem colligavit fameque necavit, sed et Antigonum fratrem postea peremit. Post necem vero matris et Antigoni fratris ipse dignissimo atque crudelissimo viscerum dolore tortus detestabiliter moritur, cum non plus uno anno regnaret. Uxor autem ejus [309 1Kb] , fratrum vinculis dissolutis, regem constituit Alexandrum, fratrem ejus, qui aetate major erat, et modestia praestare videbatur.
[Table: 1Kb]

[Col. 0631A] Demetrius, frater Antiochi, per fratrem a captivitate liberatus, regnavit post [Col. 0631B] mortem fratris annis 12.

(H. m.) Anno ab Urbe condita sexingentesimo vicesimo, qui est 11us Ptholomei Evergetis secundi, Scipio Africanus junior consensu omnium secundo consul est creatus atque ad obpugnandam Numantiam Hispaniae civitatem cum exercitu missus. Haec per annos 14 cum solis 4 milibus suorum 40 milia Romanorum non solum sustinuit, sed etiam vicit pudendisque foederibus affecit. Scipio itaque ingressus Hispaniam, non statim aggressus est Numantinos quasi incautos, quos noverat semper esse paratos, sed aliquamdiu militem suum, viciosum et ignavum pro culpa ducum priorum, exercendo magis [Col. 0631C] quam puniendo, sine aliqua acerbitate in castris velut in scolis exercuit, deinde omnia quae voluptatis causa haberentur in castris severo summoveri jussit edicto. Denique scortorum duo milia cum lixis e procinctus ejus loco ejecta sunt, tantumque subito sub districto judice profecit exercitus, ut Numantiam, diu perniciosissimam Romanis, brevi exaequaret solo. Igitur cum partem aestatis totamque hiemem, ne attemptata quidem pugna, transegisset, parum propemodum hac profecit industria. Nam ubi copia pugnandi facta est, exercitus Romanus impetu Numantinorum obpressus, sicut solebat, terga vertit, sed increpatione et minis objectantis se consulis manuque retinentis [310 1Kb] tandem indignatus, in hostem rediit, et quem fugiebat fugere [Col. 0631D] compulit. Difficilis tunc in relatu fides; Numantinos effugavere et fugientes videre Romani. Unde quamvis Scipio, quia preter spem acciderat, laetus esset, tamen bello ultra adversum eos audendum non esse professus est. Itaque urbem obsidione conclusit, fossa circumdedit, cujus latitudo pedibus decem, altitudo viginti fuit, ipsumque deinde aggerem sudibus prestructum crebris turribus communivit. Ad hoc bellum Micipsa rex Numidarum in auxilium Scipioni Jugurtam misit, qui fortiter agens, gloriam acquisivit et gratiam coram Scipione [Col. 0632A] invenit. Igitur Numantini diu conclusi et fame trucidati, cum facultatem pugnae sepe deposcerent, ut eis [311 1Kb] mori tamquam viris liceret, nec impetrassent, novissime duabus subito portis eruperunt, larga prius potione usi, non vini, cujus ferax is locus non est, sed suco tritici per artem confecto, quem sucum a calefaciendo celiam vocant. Hac igitur [312 1Kb] potione post longam famem recalescentes, bello se obtulerunt, subitoque super Romanos irruerunt. Atrox diu certamen et usque ad periculum Romanorum fuit; iterumque se Romani adversum [313 1Kb] Numantinos pugnare fugiendo probavissent, nisi sub Scipione pugnassent. Numantini, interfectis suorum fortissimis, bello cedunt, compositis tamen ordinibus nec sicut fugientes in urbem revertuntur; corpora interfectorum ad sepulturam oblata accipere noluerunt, [Col. 0632B] novissima spe desperationis omnes in mortem destinati, clausam urbem ipsi introrsum succenderunt, cunctique pariter ferro, veneno atque igne consumpti sunt; Romani nichil ex his victis penitus habuere nisi securitatem suam; neque enim, eversa Numantia, vicisse se magis quam evasisse dixerunt. Unum Numantinum victoris catena non tetigit, unde triumphum dederit; quicquid supellectilis fuit, ignis absumpsit. Tunc Scipio Tyresium quendam Celticum principem interrogavit qua de causa Numantia prius invicta durasset et post eversa fuisset. Respondit Tyresius: Concordia victoriam, discordia exicidium prebuit. Quod Romani tamquam sibi ac de se dictum exempli loco acceperunt, quippe [Col. 0632C] quibus jam de seditionibus discordantis totius Urbis nunciabatur.

Ea namque tempestate, qua haec gerebantur apud Numantiam, Gracchorum [314 1Kb] seditiones agitabantur apud Romam. Kartagine quippe Numantiaque deletis, oritur apud Romanos utilis de provisione collatio, sed infamis de ambitione contentio. Gracchus [314 1Kb] itaque tribunus plebis iratus nobilitati, cur eum inter auctores Numantini foederis, quod per Mancinum consulem turpiter factum est, notarent, agrum a se privatim eatenus obsessum populo dividi statuit, Octaviano tribuno obsistenti ademit imperium eique successorem dedit Minutium. His causis senatum ira, populum superbia invasit. Inter haec quoque Attalus rex Asiae, frater Eumenis, moritur, populum [Col. 0632D] Romanum scripto heredem reliquit, et ita Romano imperio regnum Asiae per testamentum accessit. Gracchus [314 1Kb] populi gratiam precio appetens, legem tulit ut pecunia quae Attali fuisset populo distribueretur. Obsistente Scipione Nasica etiam Pompeius spopondit se Gracchum, cum primum magistratu abiret, accusaturum. Gracchus autem annitebatur ut ipse tribunus plebis sequenti anno permaneret. Et cum comitiorum die seditiones populi accenderent, auctore Nasica nobilitas inflammata, fragmentis subselliorum plebem fugavit. Gracchus [Col. 0633A] per gradus qui sunt super Calpurnii fornicem, detracto adminiculo fugiens, ictus fragmento subsellii corruit, rursusque assurgens, alio ictu clavi cerebro impacto exanimatus est. Ducenti preterea in ea seditione interfecti, eorumque corpora in Tyberim projecta sunt, ipsius quoque Gracchi cadaver inhumatum contabuit.

Anno dehinc secundo Publium Scipionem pridie in concione [315 1Kb] de periculo salutis suae contestatum, quod sibi pro patria laboranti ab improbis et ingratis denunciari cognovisset, alio mane exanimem repererunt, idque inter maxima Romanorum mala censuerunt [316 1Kb] , praesertim cum tantum in urbe illa Africani vigor et modestia valeret, ut facille illo vivo neque sociale neque civile bellum existere posse [Col. 0633B] crederetur. Hunc quidem necatum ferunt dolo uxoris suae Simproniae, quae soror erat Gracchorum, ne scelerata, ut credo, familia ad perniciem patriae suae inter impias seditiones virorum non etiam sceleribus mulierum esset immanior. Causa vero interitus ejus haec fuit. Gaius Carbo tribunus plebis cupiens necem vindicare Gracchianam et excitare seditionem sopitam, Publium Scipionem Africanum, eruta Numantia revertentem interrogavit quid de Gracchi morte sentiret. Cui Africanus ait, jure occisum sibi videri.

Post haec Gaius Grachus, Gracchi illius qui jam in seditione occisus fuerat frater, tribunus plebis per tumultum creatus, magna rei publicae pernicies fuit. Nam cum sepe populum Romanum largitionibus promissisque [Col. 0633C] nimiis in acerbissimas seditiones excitasset, tandem a tribunatu, Minutio successore, decessit. Qui Minutius cum decessoris sui Gracchi statuta convulsisset legesque abrogasset, Gaius Gracchus cum Fulvio Flacco, ingenti stipatus agmine, Capitolium, ubi contio agitabatur, ascendit, ibique cum eo duobusque filiis suis armatis maximum tumultum excitavit; sed econtra Decius Brutus vir consularis ac Lucius Publicius [(213) 1Kb] cum ingenti certamine insistunt. Ibi Flaccus diutissime pugnavit, Gracchus vero in templum Minervae secedens, gladio incumbere voluit, sed interventu Letorii [317 1Kb] retentus est. Cumque diu anceps bellum ageretur, tandem sagittarii ab Opimio missi, consertam multitudinem disturbaverant. Duo Flacci pater et filius, cum per [Col. 0633D] aedem Lunae in privatam domum desiluissent foresque objecissent, areticio graticio [318 1Kb] parieti [319 1Kb] affixi sunt. Gracchus, diu pro se pugnantibus amicis ac pereuntibus, aegre ad pontem Subsilicium pervenit, ibique, ne vivus caperetur, cervicem servo suo prebuit. Cujus caput abscisum consuli allatum est, corpus ad Corneliam matrem Misenum opidum devectum [Col. 0634A] est. Haec autem Cornelia majoris Africani filia fuit, quae post prioris filii Gracchi mortem Misenum secessit. Bona Gracchi publicata sunt; Flaccus adolescens in robore necatus est, ex factione Gracchi ducenti in Aventino monte caesi fuisse referuntur. Opimius autem consul, sicut in bello fortis, ita in questione fuit crudelis; nam amplius quam tria milia hominum suppliciis necati sunt, ex quibus plurimi, ne dicta quidem causa, innocentes occisi sunt. Haec Gracchorum seditio, hic finis fuit.

Anno ab urbe condita sexingentesimo 37, qui est 28us Ptholomei Evergetis secundi, Publio Scipione Nasica et Lucio Calpurnio Bestia consulibus, Jugurtae, Numidarum regnum invadenti [320 1Kb] , consensu Romani populi bellum senatus indixit, de quo Salustius [Col. 0634B] Crispus plenissime scribi.

His temporibus Ptholomei Evergetis secundi misera vita miserabiliorem vitae exitum dedit. Is enim sororem suam, stupro cognitam ac deinde in matrimonio receptam, novissime turpius quam duxit abjecit; privignam suam, hoc est filiam sororis et conjugis, conjugem asscivit; filium quem ex sorore susceperat, necnon et filium fratris occidit. Quamobrem, tantis incestis parricidiisque execrabilis, anno regni sui 29o ab Alexandrinis regno pulsus est.

(HIER.) His temporibus Cicero Arpini nascitur, matre Helwia nomine, ex regio Vulscorum genere, patre vero equestris ordinis. Marcus quoque Furius poeta, cognomento Bibaculus, Cremonae nascitur.
[Table: 1Kb]

[Col. 0634C] Ptholomeus, qui et Phiscon vel Sother, regnavit Alexandriae annis 17, a restauratione templi anno 407o. Hic postea per matrem Cleopatram de regno pulsus, Cyprum secessit, iterumque post annos aliquot in regnum rediit.

Antiochus, qui et Gryphus, filius Demetrii, regnavit Syriae; sed frater ejus Antiochus Cizicenus, filius Antiochi, fratris Demetrii ex eadem muliere Cleopatra, ejecto fratre, regnavit ipse; rursusque frater, hoc depulso, regnum recepit; sicque contendebant inter se per annos 19, et ex hoc regnum illud per se non habuit, sed in Romanorum ditionem cessit.

[Col. 0634D] Aristobolus, filius Johannis Hyrcani, principatum Judaeorum post patrem suscepit, primusque, imposita sibi corona, anno uno regnavit.

(Jos. De bell. Jud., I. 3.) Alexander, qui et Janneus, frater Aristoboli, post mortem fratris pontificatum Judaeorum pariter cum regno suscepit, et per viginti septem annos [321 1Kb] in [Col. 0635A] cives suos crudelissime regnavit. Non enim minus [quam [322 1Kb] ] quinquaginta milia de propria gente debellando per sex annos interfecit, proprios quoque fratres [323 1Kb] alterum occidit, alterum rebus omnibus nudatum contemptibili vita secum habuit. Qui 27o anno moriens, conjugi suae Alexandrae, quae et Salina vocabatur, regni gubernacula cum duobus filiis parvulis reliquit. Cujus actus qui latius scire voluerit, tercium decimum Josephi librum antiquitatis hystoriae legere curet.
[Table: 1Kb]

[Col. 0635A] (HIER.) Ptholomeus, qui et Alexander, pulso de regno Ptholomeo Phiscone per matrem Cleopatram, regnavit Alexandriae annis novem, a restauratione templi anno 424o.

[Col. 0635B] (II. m. et H. R.) Anno sexingentesimo quinquagesimo nono, qui est quartus Ptholomei Alexandri, cum prope omnia bella extranea cessassent, superato in Numidia per Metellum primum, deinde per Marium et Syllam Jugurta, post haec Cimbris et Teutonibus per Marium et Quintum Catulum, gravissimum in Italia bellum Picenses [324 1Kb] et Marsi Pelignique [Col. 0635C] moverunt, qui annis numerosis jam Romanis subjacuerunt. Contra quos a Romanis bene pugnatum est a Gaio Mario, qui jam sexies consul fuerat, et a Gneo Pompeio, maxime tamen a Lucio Cornelio Sylla, qui inter alia egregia Cluentium ducem hostium ita cum magnis copiis fudit, ut ex suis unum [325 1Kb] amitteret. Hoc bellum quadriennio cum gravi calamitate tractum, quinto demum anno finem accepit per Lucium Cornelium Syllam, tum consulem, cum antea in eodem bello multa strenue praetor egisset. Ipso in tempore dira prodigia visa sunt. Nam sub ortu solis globus ignis a septentrione cum maximo coeli fragore micuit; apud Aretinos in convivio e panibus cruor quasi e vulneribus corporum fluxit; per septem continuos dies grando lapidum, [Col. 0635D] immixtis etiam testarum fragmentis, terram latissime verberavit; in Samniae partibus e vastissimo terrae hiatu flamma prorupit et usque ad caelum extendi visa est. Tunc etiam omnium generum animalia, quae inter homines vivere solent, relictis stabulis pascuisque, cum balatu, hinnitu gemituque miserabili ad silvas montesque fugerunt; canes, quorum natura est extra homines esse non posse, lacrimosis ululatibus vagi luporum ritu oberraverunt. Nec mora, post haec tam gravia prodigia civilia bella secuta sunt.

[Col. 0636A] Anno quippe Urbis conditae sexcentesimo 62o sociali bello, multis repugnantibus per totam Italiam suscitato, intestinum bellum adjunctum est, multiplicesque calamitates perturbaverunt populum Romanum, quamvis jam Romani multarum domini vocarentur gentium. Causam vero civilis belli Marius, jam sexies consul, dedit. Nam cum Sylla consul, gesturus bellum contra Metridatem, qui Asiam et Achaiam invaserat, mitteretur, sed exercitum adhuc paulisper in Campania teneret, ut belli socialis, quod, ut supra diximus, in Italia gestum est, reliquiae tollerentur, Marius affectavit ut, septimo consulatu sibi commisso, ipse ad bellum Metridaticum mitteretur. Qua re Sylla commotus, cum exercitu ad Urbem venit, et ante Urbem legatum Marii quasi [Col. 0636B] primam victimam belli civilis occidit, mox Urbem irrupit, et contra Marium ac Sulpicium dimicans, Sulpicium occidit, Marium fugavit, atque ita ordinatis in futurum annum consulibus Gneo Octavio et Cornelio Cinna, ad Asiam profectus est. Marius vero cum permovere nobilitatem, inflammare plebem, perarmare ordinem equestrem adversus Syllam frustra temptasset [326 1Kb] , tandem in Capitolium cessit; sed a partibus Syllanis graviter contritus, ab eo diffugit, et persequentium instantia circumseptus, in Minturnensium paludibus sese abdidit, e quibus infeliciter luto oblitus ignominioseque protractus, turpi quoque spectaculo Minturnas deductus, contrususque in carcerem, percussorem ad se missum [327 1Kb] solo visu conterruit. Deinde lapsus e vinculis, [Col. 0636C] in Africam transfugit, sollicitatoque ex Utica filio suo Mario, ubi is custodia observabatur, continuo Romam regressus est, Cinnaeque consuli societate scelerum conjunctus est; sicque collecto exercitu, Romam ingressi, nobilissimos e senatu et consulares viros interfecerunt, multos proscripserunt; ipsius Syllae domo eversa, uxorem ejus et filios ad fugam compulerunt; universus reliquus senatus ex Urbe fugiens, ad Syllam in Greciam venit; orans ut patriae subveniret. Qui statim in Italiam trajecit. Marius autem cum septimum consulatum invasisset, Cinna jam tercio consule, in exordio consulatus septimi sera tandem morte prereptus est; Cinna vero ab exercitu suo interfectus est. Revertens autem Sylla, cum jam Romae consules mutati [Col. 0636D] essent, et Marius, Marii filius, ac Papirius Carbo consulatum accepissent contra Marium juniorem dimicans, 15 milia occidit, de suis 400 amisit. Mox etiam Urbem ingressus, tria milia hominum contra datam fidem inermes peremit. Cumque magna crudelitate contra sontes insontesque seviret, Quintus Catulus palam Syllae dixit: Cum quibus tandem victuri sumus, si in bello armatos, in pace inermes occidimus? Sylla itaque Marium, Marii filium, Praeneste persecutus, obsedit et ad mortem compulit, post haec de Metridate ingenti gloria triumphavit [Col. 0637A] (H. m.) Gneus autem Pompeius, quod nulli Romanorum tributum erat, vicesimum quartum annum aetatis agens, de Africa trimphavit. Sylla itaque post multa flagicia dictator creatus est, ut dominationis et crudelitatis libido honesti nominis reverentia velaretur. Novissime tamen potestate privatus moritur, tandemque conclusa sunt duo bella funestissima, sociale Italicum et civile Syllanum, quae per annos decem protracta, plus quam centum quinquaginta milia Romanorum consumpserunt. (HIER.) His temporibus Terrentius Varro tricesimum quintum annum aetatis agens, litteras summo studio didicit. Cicero, defenso contra Chrisogonum Rustico [328 1Kb] , Athenas cedit, deinde post triennium Romam regressus, 26o aetatis suae anno etiam Quintium defendit. [Col. 0637B] Quo in tempore Plotius Gallus Romae Latinam rethoricam primus docuit, cujus etiam Cicero meminit. Lucius Pomponius Bononiensis catillarum [329 1Kb] scriptor tunc claruit. Lucretius etiam poeta nascitur, qui amatorio poculo hausto in amentiam versus, aliquos libros per intervalla vesaniae scripsit, quos Cicero postea emendavit. Crispus quoque Salustius hystoriographus nascitur. Virgilius Maro in pago qui Andes dicitur haut procul a Mantua nascitur. Portius Cato Stoicus phylosophus cognoscitur. His temporibus Apollodorus Pergamenus Grecus orator, preceptor Callidii et Augusti, clarus habetur. Horatius Flaccus libertino patre Venusii nascitur, satyricus postea et lyricus poeta. Virgilius Cremonae studiis eruditur; dehinc sumpta toga, Mediolanum [Col. 0637C] transgreditur, et post breve tempus Romam pergit.
[Table: 1Kb]

(HIER.) Ptholomeus Phiscon, qui ejectus fuerat a matre, regressus de fuga, regnum recepit, quoniam Alexandrum, qui eo pulso regnavit, ob interfectionem matris ejus cives expulerunt. Regnavit autem hic postea annis 8, a restauratione templi anno quadringentesimo tricesimo tercio.

Ptholomeus Dionisius, frater Cleopatrae, regnavit Alexandriae annis 30, a restauratione templi anno 441o.

Mortuo Alexandro Judaeorum principe, uxor ejus Alexandra, quae et Salina dicta est, [Col. 0637D] regnum Judaeorum per annos novem obtinuit. (Jos. De b. J., I, 4.) Quae cum duos filios ab Alexandro generatos haberet, Hyrcanum natu majorem propter aetatem declaravit pontificem et propter modestiam regem post se constituit, minorem autem Aristobolum privatum vivere voluit, quia ferventioris erat ingenii. Alexandra vero dum regnum novem annis administraret, morbo laboravit. Tunc minor filius ejus Aristobolus cum servis suis, quos multos habebat omnesque pro aetatis fervore fidissimos, universa castella obtinuit, et conductis auxiliis pecunia quam ibi reperit, regem se declaravit. Ob haec miserata querelas Hyrcani mater, conjugem Aristoboli [Col. 0638A] cum filiis includit in castello quodam; ante tamen moritur, quam injurias Hyrcani ad plenum ulcisceretur.
[Table: 1Kb]

[Col. 0638A] Hyrcanus, Alexandri Jannei et Alexandrae Salinae filius, post obitum matris suscepit regnum Judaeorum, a matre sibi commissum; sed frater ejus Aristobolus zelo ductus, impugnavit et expulit illum. Qua dissensione actum est ut Romani ductores Judaeam intrarent; sicque annuente Pompeio Hyrcanus principatum recepit. Quem cum per 33 annos administraret, consilio Antigoni, filii fratris sui, a Parthis eaptus est, et ita regnum et sacerdotium Judaeorum defecit. Nam idem Antigonus a Parthis principatum accipiens, a Romanis interfectus [Col. 0638B] est, et principatus ad alienigenas translatus est [330 1Kb] .

Anni ab inicio 3900.

(H. m. et H. R.) Anno ab Urbe condita sexingentesimo 81o, qui est nonus Ptholomei Dionisii, duo tantum gravia bella in imperio [331 1Kb] erant Romano, Metridaticum et Macedonicum. Haec duo Luculli agebant, Lucius Lucullus Metridaticum, et consobrinus ejus Marcus Lucullus Macedonicum. At Lucius Lucullus transgressus Eufraten et Tygrin, cum Metridate congressus est, et cum parva suorum manu 30000 hostium occidit; Metridates, vix centum quinquaginta comitantibus, aufugit, diademate et thyara [332 1Kb] , ne agnosceretur, abjectis; castra ejus [Col. 0638C] direpta sunt; Armenia quoque minor, quam tenuit. ei ablata est. Qui fugiens, susceptus est a Tygrane rege Armeniae, qui tum cum ingenti gloria imperabat, Lucullus vero repetens hostem fugatum, etiam Tygranis ingressus est regnum, ipsumque rebellantem ita devicit, ut magnam partem Armeniae deleverit. Alter autem Lucullus, qui Macedoniam administrabat, Bessis primus Romanorum intulit bellum, hisque cum pluribus aliis gentibus superatis, Macedoniam totam devicit, et victor rediit. Eodem tempore Cretam insulam Metellus per biennium debellans, in potestatem Romanorum redegit, legesque Minoas Romanis legibus permutavit; unde et Creticus dictus est a Creta.

[Col. 0638D] Quo tempore Lybia quoque per testamentum Appionis, qui tunc rex ejus erat, Romano imperio accedebat, in qua inclitae urbes erant Beronice, Ptholomais, Cyrene. Dum haec aguntur, pyratae [333 1Kb] per omnia sparsi maria, non solum navium commeatus intercipiebant, sed etiam insulas provinciasque vastabant. Quos Gneus Pompeius, commisso sibi bello, intra paucos menses ingenti felicitate miraque celeritate compressit. Postea successor Luculli factus, Metridatem impugnatione frequenti vehementer afflixit. Eo tempore Castor, Metridatis prefectus, qui Panagorio preerat, interfectis amicis regis, arcem coepit, et quatuor filios Metridatis ad presidia Romana [Col. 0639A] transmisit. Metridates accensus ira, exarsit in scelera; nam plures amicos suos interficiens, Exipodram filium suum interfecit, cum jam ante alium filium [334 1Kb] Mocharen trucidasset. Pharnaces autem, filius ejus, exemplo fratrum territus, exercitum ad se persequendum a patre missum sibi conciliavit, statimque adversus patrem duxit justo judicio, quia et ille adversus patrem suum de regno [335 1Kb] concertavit. Interea Metridates diu ex altissimo muro filium frustra deprecatus, ubi eum inexorabilem vidit, moriturus exclamasse fertur: Quoniam Pharnaces, inquit, mori jubet, vos, si estis dii patrii, precor, ut quandocumque et ipse hanc vocem a liberis suis audiat. Statimque descendens ad uxores et pelices ac filias suas, venenum omnibus dedit. Quod cum ipse [Col. 0639B] novissimus omnium hausisset, nec tamen, propter remedia quibus vitalia sua adversus noxios sucos sepe obstruxerat, veneno confici posset, frustraque spaciaretur, si quo tandem modo infusa pestis per venas vegetatione corporis acta discurreret, Gallum quendam militem, jam fracto muro discurrentem, invitavit [336 1Kb] , eique jugulum prebuit. Hunc exitum vitae Metridates habuit, homo, ut ferunt, omnium supersticiosissimus, qui viginti duarum gentium linguis, quas sub regno suo habuit, ita locutus est, ut numquam legationes sub interpretibus audiret. Periit autem apud Bosphorum, vir ingentis consilii et industriae. Regnavit annis 40, vixit 72, semper habens secum phylosophos omniumque artium peritissimos. Contra Romanos habuit bellum annis 40, [Col. 0639C] sive, ut alii dicunt, 30.

Pompeius vero, Metridatis occisi nuncio accepto, Tygrani bellum intulit; sed ille ei se [337 1Kb] dedidit, ac diadema suum, cum procubuisset ad genua Pompeii [338 1Kb] , in manu ejus collocavit, quod ei Pompeius reposuit, honorificeque eum habuit, regni tamen parte sublata, grandi eum pecunia, multavit, quia bellum sine causa Romanis intulit. (Jos. De b. J., I, 5.) Inter haec autem Scaurum legatum in Syriam misit eique omnia negocia ibi agenda commisit. Qui cum Damascum veniret, audiens quae in Judaea inter Hyrcanum et Aristobolum fratres gerebantur [339 1Kb] , illuc tetendit. Ad quem cum utriusque fratris legati venirent, acceptisque ab Aristobolo trecentis talentis, [Col. 0639D] parti ejus favit, justicia pecuniae posthabita [340 1Kb] . Interea Pompeius, Armenia superata et omnibus partibus illis, cunctisque pro voto ordinatis, in Syriam divertit, deinde Damascum venit, Antipater autem quidam genere Idumeus, divitiis et aliarum rerum copia gentis suae princeps, jam dudum invisus Aristobolo, hortabatur Hyrcanum ut se conferret ad Pompeium. Ad quem veniens, magnis ei datis muneribus, sibi eum conciliavit. (H. m.) Qui tendens Hierosolimam, cum sibi a partibus Aristoboli resisteretur, obpugnationem intendit, vixque tercio [Col. 0640A] mense illam expugnans, 14000 Judaeorum occidit, cetera multitudo in fidem venit, muros civitatis everti soloque aequari precepit; cujus circuitus 4 milia passuum fuisse dicitur. (Jos. De b. J., l. l.) Pompeius cum suis comitibus templum ingressus---pro quo tamen Judaei maxime doluerunt---, omnia quae intrinsecus erant perspexit, vasa sacra et candelabra et congestam molem pigmentorum et pecuniae sacrae, prope ad duo milia talentorum; nec tamen vel haec vel aliud quicquam de sacris attigerat, sed postera die post excidium jussit aedituos templum curare, ne quid sordium haberet, et ut sollempnia sacra celebrarent. Ipse autem eos qui maxime belli causa fucrant securi percussit, eos vero qui secum fortiter egerant preclaris premiis donavit, et Hyrcanum [Col. 0640B] pontificem declarans, ceteris Judaeis tributum indixit. Post haec Scauro committens omnia negotia a flumine Eufrate usque ad fines Aegypti, Romam ipse contendit, ducens secum Aristobolum captivum cum duabus filiabus totidemque filiis, quorum unus Alexander ex itinere fugit, minor autem Antigonus cum sororibus et patre Romam perductus est. (Ib. c. 6.) Alexander itaque, congregata manu ad decem milia peditum et mille quingentos equites, Hyrcano gravius imminebat, Judeamque populabatur. Interea Gabinius in Syriam missus successor Scauro, adversus Alexandrum cum valida manu dimicavit quo praelio Alexander sex milibus amissis, in Alexandrium castellum confugit. Ubi obsidione cinctus, veniam [Col. 0640C] rogare coactus est et castellum tradere. Gabinius vero, castellis omnibus dirutis, consilio matris Alexandri Hyrcanum Hierosolimam perducit, eique templi curam permisit, ceteris rei publicae partibus optimates prefecit, omnemque Judaeorum gentem in quinque conventus divisit: unum Hierosolimis, alium Doris, tercium apud Amathunta, quartum Hierico, quintum Seffori Galileae civitate deposuit. Singulari autem unius dominatione Judaei liberati, libenter ab optimatibus regebantur.

(H. R.) Anno ab Urbe condita sexingentesimo 89o, qui est Ptholomei Dionisii 17us, Marco Tullio Cicerone oratore et Gneo Antonio consulibus, ea quae de Catilina et sociis ejus Salustius Crispus scribit acta sunt.

[Col. 0640D] (H. m.) Anno sequenti, qui est Urbis conditae 690us, Decimo [341 1Kb] Junio Syllano et Lucio Murena consulibus, Metellus triumphavit de Creta, Pompeius de bello pyratico et Metridatico. Nulla umquam pompa triumphi similis fuit. Ducti sunt ante currum Pompeii filii Metridatis et filius Tygranis et Aristobolus ex Judaea, prelata est ingens pecunia auri atque argenti infinita. Hoc tempore nullum grave bellum erat.

Anno ab Urbe condita 693o Gaius Julius Caesar, qui postea imperavit, cum Lucio Bibulo consul factus [Col. 0641A] est. Decreta est ei Gallia Transalpina et Cisalpina et Illyricum cum legionibus denis in quinquennium datis; Galliam comatam postea senatus adjecit. Caesar itaque in Galliam profectus, multa praelia cum Gallis Germanisque commisit, sepeque victus, sepiusque vincens, Galliam totam et Suevos, gentem ferocissimam, quorum centum pagos esse multi prodiderunt, omnemque Germaniam Romano subdidit imperio. Domuit autem novem annis omnem fere Galliam, quae inter Alpes et flumen Rhodanum Rhenumque [342 1Kb] et oceanum est et circuitu patet ab his tricies centena milia passuum. Inde ad Marinos [343 1Kb] venit, unde in Brithaniam [344 1Kb] proximus et brevissimus transitus est, Britannisque bellum intulit, quibus ante ne nomen quidem Romanum [Col. 0641B] cognitum fuit. Ibi acerba primum pugna fatigatus, non sine magno suorum discrimine tandem eos vicit, anno ante Dominicam incarnationem, ut Beda scribit, quinquagesimo (h. e. A. 1. 2.). Hanc historiam Suetonius Tranquillus explicuit planissime.

Anno ab Urbe condita 697, qui est Ptholomei Dionisii 25us, Marcus Licinius Crassus, collega Gnei Pompeii Magni in consulatu secundo, provinciam sortitus in Parthos, homo inexplebilis cupiditatis, audita templi [345 1Kb] Hierosolimitani opulentia, quam Pompeius intactam reliquerat, in Palestinam divertit, Hierosolimam adit, templum pervadit, opes diripit. Inde per Mesopotamiam tendens in Parthiam, quacumque iter habuit, sociis civitatibus auxilia indixit, precia exegit; moxque ut Eufraten transiit, [Col. 0641C] Bajasen legatum ab Horode [346 1Kb] rege Parthorum ad se missum obviam habuit, a quo vehementer increpatus est cur contra foedus Luculli et Pompeii, avaricia inductus, Eufraten transierit, quamobrem futurum sine mora ut pro auro Parthico ferro oneraretur Serico [347 1Kb] . Itaque cum prope Charras ventum esset, Parthi subito irruentes cum Surena et Salacea prefectis, obpressere Romanos sagittis. Ceciderunt ibi plurimi senatores, aliquot etiam consulares et pretorii viri. Crassus quoque, filius Crassi, electissimus juvenis, in acie occisus est; preterea quatuor cohortes cum Wargunteio legato mediis deprehensae campis, interfectae sunt. Surenas, rapto equitatu, Crassum persequi intendit, eumque circumventum, ac frustra colloquium ejus petentem, [Col. 0641D] interfecit, quamvis vivum auferre maluisset; pauci beneficio noctis liberati, Charras confugerunt (Cf. OROS. VI, 13.---Cf. JORD. Der. s.). Avaricia enim unius ad tantum nefas exolevit, ut 12 legiones Romanorum aut captae, paucis elapsis, aut caesae cum ducibus fuissent. Caput vero Crassi cum dextera ad regem delatum, spectantibus fuit ludibrium. Rex itaque aurum in oris ejus rictum jussit infundere, dicens: Urat te Parthicum, quod te vivum [Col. 0642A] urebat, aurum. Eo successu Parthi elatiores effecti, transsire in Syriam censuerunt. (Jos. De b. J. I, 6.) Quos strenue insidiis excepit Cassius et commissae sibi provinciae repulit finibus; deinde in Judaeam irruit, et Tharicheis deletis, 30000 Judaeorum in servitutem vendidit.

Antipater autem, de quo supra dixi quod Hyrcano faveret, accepit uxorem cui nomen Cypris, splendidissimo inter Arabiae [348 1Kb] feminas loco natam, ex qua suscepit filios quatuor, Faselum, Herodem, Josephum, Feroram, et filiam nomine Salome. Qui cum Gabinii favorem muneribus atque obsequiis promeruisset, etiam Cassii familiaritatem adeptus est. Causa quippe tantorum filiorum vir egregius est factus ad promerendam muneribus societatem potentium. [Col. 0642B] Sic Josephus de eo testatur; Africanus vero historiographus precipuus (EUS., Hist. eccl. I, 4): Â»Aiunt, inquit, qui de eo diligenter explorarunt, Antipatrum quendam patrem fuisse Herodis Ascalonitae, qui et ipse fuerit Herodis cujusdam filius, templi Apollinis editui. Hic Antipater ab Idumeis latronibus captus admodum puer, permansit cum predonibus, pro eo quod pater ejus rei familiaris inopia filium redimere non posset. Verum puer latronum vita et moribus institutus, Hyrcano cuidam Judaeorum pontifici familiaris efficitur. Ex quo natus est Herodes, hic [349 1Kb] qui Salvatoris temporibus fuit.Â« Haec Africanus.

(H. m. et H. R.) Anno ab Urbe condita septingentesimo, qui est Ptholomei Dionisii 28us, incertum [Col. 0642C] unde concretus plurimam Urbis partem ignis invasit; nec umquam antea tanto incendio correptam et vastatam civitatem ferunt. Nam quatuordecim vicos ejus consumptos dicunt. Hinc jam bellum civile successit execrandum ac lamentabile, quod magis jam dudum dissensionibus ac molitionibus parabatur, quo preter calamitates quae in bellis acciderunt, etiam fortuna populi Romani mutata est. Nam rediens Caesar victor ex Gallia, decerni sibi absenti iterum consulatum poposcit; sed contradictum est ei a Marcello consule, annitente Pompeio et Catone [350 1Kb] , jussusque est Caesar dimissis [351 1Kb] exercitibus Romam venire; et ex Marcelli consulis auctoritate ad legiones quae apud Luceriam erant Gneus Pompeius cum imperio missus est. Propter [Col. 0642D] quam injuriam Caesar se contulit Ravennam. Marcus Antonius et Publius Cassius, tribuni plebis, pro Caesare intercedentes, a Lentulo consule curia foroque prohibiti, ad Caesarem profecti sunt, Curione simul Caelioque comitantibus. Caesar cum militibus quos habebat contra patriam venit, et Rubicone flumine transmeato, mox ut Ariminum [352 1Kb] venit, quinque cohortes quas tunc solas habebat, cum quibus, ut Livius ait, orbem terrarum adortus est [Col. 0643A] quid facto opus esset, edocuit, deplorans injurias suas, causam belli civilis pro restituendis in patriam tribunis esse testatus est. Inde per Antonium septem cohortes quae apud Sulmonem [353 1Kb] morabantur, a Lucretio accepit, tres legiones, quae cum Domicio apud Cornificium morabantur, ad suas partes transmisit. Consules vero cum Gneo Pompeio, senatus omnis atque universa nobilitas ex Urbe fugiens et in Greciam transiens, apud Dyrrachium bellum contra Caesarem parabant, quo multi orientis reges [354 1Kb] cum auxiliis conveniebant. Caesar vacuam Urbem ingressus, dictatorem se fecit, negatamque sibi ex aerario pecuniam fractis foribus invasit, protulit ex eo auri pondo 4135, argenti pondo prope nongenta milia. Inde venit Massiliam, ad quam obpugnandam [Col. 0643B] Trebonium cum tribus legionibus relinquens, ad Hispanias contendit, quas Lucius Afranius et Marcus Petreius et Marcus Varro, Pompeiani duces, obtinebant, ibique multis praeliis Petreium et Afranium superatos, composita pactione, dimisit, in ulteriore, vero Hispania duas legiones a Marco Varrone suscepit. Similiter et duces ejus Curio Catonem Sicilia expulit, Valerius Cottam Sardinia, Varrus Tuberonem Africa ejecit. Caesar, compositis rebus suis, Dyrrachium venit, et Pompeium frustra obsidione cinxit, cum illi maria paterent. Pompeius castellum quoddam mari propinquum, ubi presidia Caesaris erant, evertit, et milites occidit. Caesar autem, omissa obsidione, ad Pompeium convertit; Torquatus vero prorumpens aversum [355 1Kb] e vestigio [Col. 0643C] insecutus est. Ita Caesaris milites ancipiti periculo territi, ipso Caesare frustra obsistente, fugerunt; evasit tamen Caesar, quia nocte interveniente Pompeius sequi noluit. Dixit autem Caesar, nec Pompeium scire vincere, et illa tantum die se vinci potuisse. Caesa sunt in eo praelio 4000 militum Caesaris, centuriones 22, equites Romani complures; caesus est ibi Sceva, Caesaris miles fortissimus, cujus scutum centum viginti ictibus petitum fuisse dicitur. Inde citato agmine Caesar per Epyrum in Thessaliam perrexit, Pompeius vero cum maximis copiis secutus est, bellumque commissum est. Videre ibi et gemere erat, contractas Romanorum vires in campis Pharsalicis ad occisionem mutuam constitisse, quas, si [Col. 0643D] concordia rexisset, nulli populi, nulli reges ferre [356 1Kb] potuissent. Fuerunt enim ex parte Pompeii octoginta octo cohortes, peditum plus quam 40000 [357 1Kb] , equites in sinistro cornu 600, in dextro 500, reges et senatores et Romani equites plurimi, ex parte autem Caesaris minus quam 40 milia peditum, equites mille. Cumque diu utrimque sub dubia sorte caederentur, atque ex alia parte Pompeius diceret: Parce civibus, nec tamen faceret, ex alia vero Caesar hoc faceret quod urgeret, dicens: Miles, faciem feri, tandem universus Pompeii fugit exercitus, castraque [Col. 0644A] direpta sunt. Caesa sunt in eo praelio Pompeianorum 15000, centuriones 33. Pompeius fugiens, in ostio Penei amnis onerariam navim nactus, in Asiam transiit, inde per Cyprum Alexandriam petiit, ut a rege Aegypti, cui tutor ipse a senatu datus fuerat propter juvenilem ejus aetatem, acciperet auxilia. Qui fortunam magis quam amiciciam secutus, occidit Pompeium, caputque ejus et anulum Caesari misit. Quibus conspectis, Caesar etiam lacrimas fudisse dicitur, tanti viri intuens caput, generi quondam sui, et inundatum odoribus imperavit cremari. Pompeii uxor filiique fugerunt, cetera Pompeiana classis direpta est, omnibus qui in ea erant crudelissime trucidatis. Ibi et Pompeius Bythinius occisus est, Lentulus vero vir consularis apud Pelusium [Col. 0644B] interfectus est. Caesar, compositis apud Thessaliam rebus, Alexandriam venit, ubi Achillas dux regius [358 1Kb] , semel imbutus Pompeii sanguine, Caesaris quoque necem meditabatur. Nam jussus exercitum cui preerat dimittere prope 20000 armatorum, non modo sprevit, verum etiam aciem direxit. In ipso praelio regia classis ad terram subducta jubetur incendi. Ea flamma cum partem quoque urbis invasisset, 400,000 librorum proximis forte aedibus condita exussit, singulare profecto monimentum studii curaeque majorum, qui tot tantaque illustrium ingeniorum opera congesserant. Postea Caesar insulam ubi Pharus est cepit; eo Achillas cum Gabinianis militibus venit; ingens pugna commissa est, [Col. 0644C] magna ibi Caesarianorum militum multitudo cecidit, omnes etiam interfectores Pompeii interfecti sunt. Caesar quoque vi insistentium hostium pressus, scapham ascendit. Qua mox pondere subsequentium gravata ac mersa, per ducentos passus ad navim, una manu elevata, qua cartas tenebat, natando pervenit. Mox navali certamine pulsatus, magna felicitate classem regiam aut depressit aut cepit. Alexandrinis petentibus regem reddidit, monitum ut magis amiciciam Romanam quam arma experiri studeret [359 1Kb] . Qui tamen, ilico ut liber fuit, bellum intulit, sed continuo cum toto exercitu suo et ipse deletus est. Nam et 20000 hominum in eo bello referuntur caesa, 12000 cum 70 longis navibus dedita. Quingenti ex victoribus cecidisse dicuntur. [Col. 0644D] Rex ipse adolescens scapha exceptus, ut fugeret, multis insilientibus, mersus necatusque est; corpus ejus ad litus devolutum, indicio loricae aureae cognitum fuit. Qua Caesar Alexandriam premissa, omnes Alexandrinos ad deditionem desperatione compulit, regnumque Aegypti Cleopatrae, Ptholomei sorori, dedit, cum qua stupri consuetudinem habuit; quae postea regio comitatu Urbem ingressa est.

Cleopatra itaque, soror Ptholomei regnavit Alexandriae annis 22, ut Jordanis episcopus dicit (De [Col. 0645A] r. s.); sed Tertullianus scribit (adv. Judaeos ed. Semler II, p. 296) quod regnaret annis tantum 20, dicens eam conregnasse Augusto annis 13, ipsumque postea regnasse aliis 43, qui sunt 56 Augusti [360 1Kb] . Regni autem Cleopatrae licet tot anni fuisse dicantur, in ordine tamen regum non plus quam duo computantur, quia tercio ejus anno Gaius Julius Caesar Romanum arripuit imperium. (JORD. l. l.) Hanc siquidem Cleopatram postea Romanus ductor Antonius suscipiens suoque lateri, spreta sorore Octaviani, consocians, contra cives proprios dimicavit. Quem Octavianus Augustus certamine superans in Actiaco litore, utrosque jugales coegit ut se ipsos perimerent; sicque regnum eorum in Romanorum [361 1Kb] imperium devenit, ubi et usque hactenus [Col. 0645B] et usque in finem mundi secundum prophetiam Danielis regni debetur successio.
[Table: 1Kb]

[Col. 0645B] Romanum coepit imperium per Gaium Julium Caesarem.

(HIER.) Octavianus [362 1Kb] , qui postea appellatus est Augustus, filius Actiae sororis Julii Caesaris, regnavit post Julium annis 56, a quo Romani principes appellati sunt augusti.

Ex [362 1Kb] hoc tempore, videlicet ex decimo anno Augusti, regnum et sacerdotium Judaeorum et christus, id est unctus, usque in presens tempus defecit, Hyrcano pontifice consilio Antigoni [Col. 0645C] fratris sui, Aristoboli filii, a Parthis capto, et eodem Antigono a Romanis occiso, et Herode alienigena rege constituto.

Antonius et Cleopatra semet ipsos interficiunt, et Aegyptus in provinciam redacta Cornelium Gallum primum habuit judicem Romanum.

Defecit regn. Alex. [363 1Kb]

(HIER.) Gaius Julius Caesar, a quo Romani principes caesares appellantur, primus apud Romanos singulare arripuit imperium, regnavitque annis quinque, ab Urbe condita 705o [364 1Kb] . (H. m.) Hic itaque reversus ab Alexandria per Syriam, Pharnacem, Metridatis Magni filium, vicit, Romamque regressus, [Col. 0645D] tercio se dictatorem et consulem fecit cum Marco Aemilio Lepido, qui magister militum ei causa dictaturae ante annum fuerat. Deinde in Africam profectus est, ubi infinita Romanorum nobilitas cum Juba rege Mauritaniae apud Thapsum sibi bellum reparaverat. Duces autem Romani erant Publius Cornelius Scipio, ex antiquissimo genere Scipionis Africani, qui etiam socer Marci Pompeii fuerat, Marcus Petreius Varrus [365 1Kb] , Marcus Portius Cato, Lucius Cornelius Faustus, Syllae dictatoris filius. Contra hos commisso praelio, post multas hominum [Col. 0646A] caedes victor exstitit Caesar; castra eorum direpta sunt, sexaginta elephanti capti. Cato sese apud Uticam veneno occidit; Juba percussori jugulum dato precio prebuit; Petreius gladio se [366 1Kb] perfodit; Scipio in navi, qua ad Hispanias fugiens, vento coactus, in Africam rediit, semet ipsum jugulavit. In eadem navi etiam Torquatus occisus est. Caesar Pompeii Magni nepotes filiamque [367 1Kb] Pompeiam, simulque cum his Faustum, Syllae filium, et Petreium ac Afranium jussit occidi. Post annum Romam cum quatuor triumphis ingressus, quarto dictator et consul creatus est, totiusque regni monarchiam solus assumpsit, ex quo continua Romanis nascuntur imperia. Disposito itaque ac recuperato rei publicae statu, continuo in Hispaniam contra Gneum Pompeium [Col. 0646B] et Sextum Pompeium, filios Pompeii Magni, profectus, multa bella sorte varia gessit. Ultimum bellum apud Mundam flumen gestum est, ubi tantis viribus dimicatum est tantaque caedes acta, ut Caesar quoque, veteranis etiam suis cedere non erubescentibus, se voluerit occidere, ne post tantam rei militaris gloriam in potestatem adolescentum natus annos 66 veniret. Denique reparatis suis, tum subito in fugam versus est exercitus Pompeiorum; Titus Labienus et Actius Varus in acie caesi sunt; Gneus Pompeius cum centum equitibus aufugit; Sextus Pompeius, frater ejus, contracta celeriter non parva Lusitanorum manu, congressus cum Cesonio, victus fugiensque interfectus est. Hoc bellum eo die actum est quo pater eorum Pompeius ab [Col. 0646C] Urbe, bellum gesturus, antea aufugerat, quatuorque annis hoc bellum civile toto orbe intonuit. Caesar itaque, bellis civilibus toto orbe compositis, Romam rediens, agere insolentius [368 1Kb] coepit contra consuetudinem Romanae libertatis. Cum ergo honores ex sua voluntate prestaret, qui antea ferebantur a populo, nec senatui ad se venienti assurgeret, aliaque regia et pene tyrannica faceret, conjuratum est in eum a ducentis et 60 vel amplius senatoribus equitibusque Romanis. Precipui inter conjuratores fuerunt duo Bruti, ex genere illius Bruti qui primus consul fuerat Romae regesque expulerat, et Gneius Cassius et Servilius Casca. Quadam igitur die senatu in curia congregato, cum Caesar advenisset, viginti [Col. 0646D] tribus cultris senatoriis confossus est, moxque auctores caedis strictis pugionibus in Capitolium secesserunt. Turbato populo, diu deliberatum est utrum Capitolium cum auctoribus caedis oporteret incendi, corpus ejus raptum populus, dolore stimulatus, in foro fragmentis tribunalium ac subselliorum cremavit. Eadem vero nocte quae caedem ejus precessit, Calpurnia, uxor ejus, vidit in somnis eum confossum vulneribus in sinu suo jacere; oravitque eum ne mane abiret in senatum; sed hic auspiciorum verba saepe negligens, contempsit somnium, [Col. 0647A] rei autem probavit eventus. Ante paucos quoque dies bove ex more mactata, cor in extis non est repertum. Quod cum Spurinna aruspex pronunciasset ei ad vitae periculum pertinere, Caesar memor constantiae ait: Miraris, si bos non cor habet. Sed mox vitae ejus finis fuit. Idem Spurinna ante paucos fere annos eidem Caesari dixerat, cavendas ei esse Idus Martias. Quo die viso, ait Spurinnae Caesar: Idus Martii venerunt. Ille respondit: Sed nondum transierunt. Eodem die Caesar confossus est, vir quo nullus umquam magis bellis enituit. Ejus siquidem ductu undecies centum nonaginta duo milia hominum caesa sunt. Nam quantum bellis civilibus fuderit, annotare noluit. Signis collatis quinquagies dimicavit, Marcum Marcellum solus supergressus, qui 39 [Col. 0647B] vicibus fuerat praeliatus. Ad hoc nullus celerius scripsit, nemo velocius legit, quaternas etiam epistolas simul dictavit. Tantae fuit bonitatis, ut quos armis subegerat, clementia magis vicerit [369 1Kb] . Eodem tempore Romae tres simul exorti soles paulatim in eundem orbem cojerunt. Inter cetera quoque portenta quae toto [370 1Kb] orbe facta sunt, bos in suburbano Romae ad arantem locutus est, frustra se urgeri, non enim frumenta, sed homines brevi defuturos.

Octavianus Caesar, qui postea Augustus est appellatus, a quo et deinceps imperatores Romanorum [371 1Kb] augusti dicti sunt, regnavit annis 56, 12 cum Antonio et Lepido, solus vero 44 (Cf. HIER.). (H. m.) Hic Octavio patre senatore genitus, maternum genus ab [Col. 0647C] Aenea per Juliam familiam sortitus est, filius Actiae, sororis Julii Caesaris, quem ille adoptavit in filium, cum non haberet proprium, et testamento heredem reliquit nomenque suum ferre jussit. Interfecto igitur Caesare [372 1Kb] avunculo suo, cum primum rediens ab Apollonia Urbem ingrederetur, hora circiter tercia, repente liquido ac puro sereno ad speciem caelestis arcus orbem solis ambiit circulus, quasi eum potissimum in mundo solumque clarissimum in orbe monstraret, cujus tempore nasciturus esset, qui ipsum solem solus mundumque totum et fecisset et regeret.

Anno itaque ab Urbe condita 709 interfecto Julio Caesare, bella civilia reparata sunt. Percussoribus [Col. 0647D] enim Caesaris favebat senatus; Antonius autem consul, qui erat partium Caesaris, civilibus bellis eos obprimere conabatur. Ergo turbata re publica, inter multa scelera quae Antonius commisit, Decium Brutum apud Mutinam obsidione conclusit. Pro qua re a senatu hostis judicatus est, missique sunt ad expugnandum eum duo consules, Pansa et Hircius, et cum his Octavianus adolescens, natus annos [373 1Kb] 17. Ex quibus Pansa primo veniens, pilo graviter vulneratur, et interpositis diebus moritur; Hircius vero collegae auxilium ferens, magnas Antonii copias vasta [Col. 0648A] caede delevit; Octavianus Caesar catenus castra custodivit. Secunda adversus Antonium pugna magnae utrimque strages factae sunt, Hircius consul occiditur, Caesar victoria potitur; consulum occisorum uterque exercitus Octaviano Caesari subditur. Antonius fugatus, amisso exercitu, confugit ad Lepidum, qui tunc magister equitum Caesaris fuerat, et tum militum copias grandes habebat. A quo susceptus est, ipsoque interveniente, Caesar recepit eum in gratiam, atque ob fidem reconciliatae gratiae filiam ejus in matrimonium [374 1Kb] sortitus est; et ut vindicaturus patrem Caesarem, a quo per testamentum heres adoptatus fuerat, Romam cum exercitu tendebat, et cum Antonio ac Lepido rem publicam armis tenebat et [375 1Kb] senatum proscripserat. Cumque rumor de futura [Col. 0648B] proscriptione in Urbe ortus esset, Gaius Toranus [376 1Kb] vir pretorius nichil tale suspicans, incursantibus militibus, in domo sua interfectus est, aliique complures [377 1Kb] nobiles trucidati sunt. Sed ne incircumscripta caedes effrenatius ageretur, 132 senatorum nomina in tabula proposita sunt, primum Lepidi precepto et nomine, deinde Antonii, tercio Caesaris. Ibi Antonius Tullium Ciceronem inimicum suum proscripserat, Lucium quoque Caesarem avunculum suum, et quod exaggerando sceleri accessit, viduam matrem proscripsit; ibi Lepidus Lucium Paulum fratrem in eundem proscriptorum gregem conjecit; adjectique sunt postea triginta equites Romani (Cf. OROS. VI, 18.---H. m.). Multae et variae clades diu actae sunt, domus proscriptorum, direptis omnibus, [Col. 0648C] dirutae sunt. Interea Brutus et Cassius, interfectores Gaii Caesaris, ingens bellum moverunt; erant enim per Macedoniam et orientem multi exercitus quos occupaverant. (H. R. et H. m.) Profecti sunt igitur contra eos Octavianus Caesar et Marcus Antonius, Lepido ad defendendam Italiam remanente, et apud Philippos Macedoniae civitatem contra eos pugnantes, primo praelio victi sunt; periit tamen dux nobilitatis Cassius; secundo Brutum et infinitam nobilitatem victam interfecerunt; ac sic inter eos divisa est res publica, ut Caesar Hyspaniam et Gallias et Italiam teneret, Antonius Asiam, Pontum et orientem. Sed in Italia bellum civile moverat Lucius Antonius consul, frater ejus qui cum Caesare contra [Col. 0648D] Brutum et Cassium dimicavit. Is apud Perusium Tusciae civitatem victus et captus est, sed non occisus. At Romae Fulvia, uxor Antonii, socrus Caesaris, dominatum ut mulier exercebat, insolens etiam in eos per quos ut insolesceret agebatur; Caesarem quoque contumeliis et insidiis petiit; a quo propulsata, ad Antonium in Greciam concessit. Antonius vero etiam Octaviam, sororem Caesaris, duxit uxorem. Interim a Sexto Pompeio, Gnei Pompeii filio, ingens bellum in Sicilia commotum est, adversus quem Octavianus Caesar et Marcus Antonius [Col. 0649A] pugnaverunt; sed pax [378 1Kb] inter eos postremo convenit. Quam cum postea Pompeius rumperet, Agrippa jussu Caesaris cum eo conflixit, et vicit; centum sexaginta tres naves ejus aut mersit aut cepit; Pompeius cum 17 vix lapsus evasit. Lepidus quoque magna viginti legionum insolentia tumens, cum Messanam militibus permissam [379 1Kb] diripuisset, ipsum Caesarem ad se venientem semel atque iterum sprevit, ac potius telis appeti jussit; quae ille collecta in laevum brachium lacerna repellendo vitavit. Mox immisso equo ad suos reversus, instructoque exercitu, adversus Lepidum veniens, plurimas legiones ejus, paucis interfectis, in suam partem transire coegit. Lepidus tandem intelligens, quo sua vanitas tenderet, deposito paludamento, assumptaque [Col. 0649B] veste pulla, supplex Caesari factus, vitam et bona impetravit, perpetuo quidem emendatus exilio. (Cf. OROS. l. l. H. m.) His temporibus Agrippa in Aquitania rem prospere egit, et Lucius Ventidius [380 1Kb] Bassus irrumpentes in Syriam Persas tribus praeliis vicit, Parthorum regis Orodis filium interfecit, eo ipso die quo olim Orodes per ducem Surenam Crassum occidit. Taurus quoque Caesaris prefectus totam pene Siciliam ferro pertemptatam in fidem recepit. Quadraginta quatuor legiones sub unius tunc [381 1Kb] imperio Caesaris erant. Unde milites multitudine feroces quosdam pro accipiendis agris tumultus excitaverant. Sed Caesar, animo ingens, 20 milia militum exauctoravit, 30 milia servorum dominis restituit, 6 milia, quorum domini non exstabant, [Col. 0649C] in crucem egit, jam [(214) 1Kb] tum [382 1Kb] presignans, suo tempore nasciturum esse, per quem superbientes reprimendi et omnes servi suo vero [383 1Kb] domino restituendi essent, qui tamen dominum suum recognoscerent; qui vero sine domino invenirentur, mortis supplicio punirentur. Post haec Caesar ovans Urbem ingressus, ut in perpetuum tribunitiae potestatis esset, a senatus decreto accepit.

His diebus trans Tyberim e taberna meritoria fons olei de terra exundavit, ac per totum diem largissimo rivo fluxit, significans sub perpetuo principatu nascituri ejus tempore Christi, toto die, id est omni tempore, Romani imperii de hospita largaque aecclesia oleo sacri crismatis unctos indesinenter processuros [Col. 0649D] (Cf. OROS. VI, 20).

(H. m.) Antonius autem, qui Asiam et Orientem tenebat, Artabanem Armeniae regem proditione et dolo coepit, vinctumque argentea catena ad confessionem thesaurorum regiorum coegit; expugnatoque opido, in quo erant thesauri, magnam abstulit copiam argenti et auri [384 1Kb] . Qui elatus pecunia, bellum Caesari indixit, atque Octaviae, sorori Caesaris, repudium denunciavit, et Cleopatram ex Alexandria sibi [Col. 0650A] occurrere imperans uxorem duxit. Mox ingens bellum civile commovit, cogente Cleopatra, dum cupiditate muliebri cupit etiam in Urbe regnare. Profectus est igitur Caesar a Brundusio Calabriae in Epyrum adversus Antonium, qui jam omne Actium litus classibus obsidebat. Naves Caesaris erant ducentae triginta rostratae et 30 sine rostris triremes, et octo legiones classi superpositae absque cohortibus pretoriis quinque. Classis autem Antonii 170 navium fuit, quantum numero cedens, tantum magnitudine precellens; nam decem pedum altitudine a mari excellebant. Famosum hoc bellum fuit, ab hora quinta usque septimam incerta vincendi spe, reliquum diei cum sequenti nocte in victoriam Caesaris declinavit. Prior Cleopatra regina cum 60 velocissimis navibus [Col. 0650B] fugit; Antonius quoque, detracto insigni pretoriae navis, fugientem [385 1Kb] secutus est uxorem. Illucescente jam die, victoriam Caesar consummavit. Antonius igitur gladio se transverberavit, ac semianimis ad Cleopatram in mausoleum regium, in quo se illa moritura condiderat, perlatus est. Cleopatra vero exornata diversis ornamentis ad Caesarem venit, sperans eum ut ceteros sua specie ad lidibinem illicere. Sed ille se intra pudiciciam coartans, eam sprevit et custodiri precepit. (JORD. De r. s.) Quae ubi se ad triumphum servari intellexit, e custodia elapsa, in mausoleum suum se recepit, ibique maximos, ut solebat, induta cultus, in referto odoribus solio juxta suum se collocavit Antonium; admotisque ad venas serpentibus, sic morte quasi somno soluta [Col. 0650C] est, frustra Caesare etiam psillos admovente, qui venena serpentium e vulneribus hominum exsugere solent. Sic Caesar Octavianus Alexandria urbe opulentissima cum tota Aegypto potitus est; preposuitque Aegypto Cornelium Gallum, de quo Virgilius scribit. (HIER.---H. R.) Hunc primum judicem Romanum Aegyptus habuit.

(H. R. et H. m.) Anno ab Urbe condita 725. Caesar ab oriente victor rediens, 8 Idus Januarii Urbem triplici triumpho ingressus est, ductis ante currum ejus Cleopatrae liberis, Sole et Luna, ac tum primum, sopitis omnibus civilibus bellis, Jani portas clausit. Hoc die Caesar consalutatus est Augustus primum, eo quod publicam rem auxerit, atque ex eadem die [Col. 0650D] summa rerum ac potestatum penes unum esse coepit et mansit; quod Greci monarchiam dicunt.

Anno sequenti Caesar Augustus parum in Hyspania per ducentos annos actum intellegens, si Cantabros et Astures, duas ferocissimas gentes Hyspaniae, suis uti legibus permisisset, iterum Jani portas aperuit, atque in Hyspanias ipse cum exercitu profectus est. Ibi eum apud Tarraconem [386 1Kb] , citerioris Hyspaniae urbem, legati Indorum et Scytarum [387 1Kb] , toto orbe [Col. 0651A] transmisso, tandem invenerunt, refuderuntque in Caesarem Alexandri Magni gloriam; quoniam, sicut illum Hyspanorum Gallorumque legatio in medio oriente apud Babyloniam contemplatione pacis adiit, ita hunc apud Hyspaniam in occidentis ultimo supplex Indus et Scyta Boreus pro pace oravit. Cantabrico itaque bello per quinque annos confecto, totaque Hyspania in aeternam pacem composita, Caesar Romam rediit [388 1Kb] , et Cantabricae victoriae hunc honorem contulit, ut tunc quoque portas claustris cohiberet. Ita tunc secundo per Caesarem, quarto post Urbem conditam clausus est Janus. Non ullo [389 1Kb] autem tempore ante eum Romana res magis floruit, quippe cui ipse et per se et per duces ac legatos suos plurimum bellis addidit. Ipse namque per se Romano [Col. 0651B] adjecit imperio Aegyptum, Cantabriam, Asturiam, Dalmatiam, Pannoniam, Aquitaniam; Drusus vero privignus ejus, Galliam Rhetiamque sortitus, maximas fortissimasque gentes armis subegit, Susipeces, Thecteros et Chattos [390 1Kb] perdomuit, et trans Albim fluvium, qui in barbarico longe ultra Rhenum est, submovit, Marcomannos pene ad interniciem delevit, postea fortissimas nationes, quibus et natura vires et consuetudo experientiam virium [dabat [391 1Kb] ], pariter uno bello, sed suis aspero, superavit, id est Cheruscos, Suevos et Sicambros, quorum virtus ac feritas ex eo considerari potest, quod mulieres quoque eorum, si quando preventu Romanorum inter plaustra sua collidebantur, deficientibus telis vel qualibet re qua velut telo uti furor possit, [Col. 0651C] parvulos filios, collisos humi, in hostium ora jaciebant. Tyberius autem, frater Drusi, Pannonios, novo motu intumescentes, cruentissima caede delevit, idemque continuo Germanos bello arripuit, e quibus 40 milia captivorum victor abduxit; quod revera bellum maximum et formidolosissimum quindecim legionibus per triennium gestum est, nec fere ullum majus bellum, sicut Suetonius testatur, post Punicum fuit. Sub eodem vero tempore Quintilianus Varus propretor cum tribus legionibus trans Rhenum fluvium mira superbia atque avaricia in subjectos agens, a Germanis rebellantibus cum tribunis et legionibus deletus est. Quam rei publicae cladem Caesar Augustus adeo graviter tulit, ut veste capilloque ac reliquis lugentium indiciis deformis, et sepe [Col. 0651D] per vim doloris caput parieti collidens, clamaret: Quintili [392_393_394_395 1Kb] Vare, redde legiones. In Africa quoque Cossus dux Caesaris Musolanos et Getulos latius vagantes artatis finibus coercuit, atque a Romanis militibus [396 1Kb] sustinere metu compulit. Piso etiam adversus Vindelicos missus est, quibus subactis, victor ad Caesarem Lugdunum venit. Bosphoranos vero Marcus Agrippa superavit, et signis Romanis, quae illi quondam sub Metridate sustulerant, bello reparatis, [Col. 0652A] victos ad deditionem coegit, Armeniam a Parthis recepit. Parthi quasi, toto terrarum orbe vel domito vel pacato, omnium oculis notarentur, atque in se solos omnis vigor Romani imperii vertendus esset, quippe quos pristina ulciscendae Crassianae caedis conscientia mordebat, ultro signa quae Crasso interfecto abstulerant ad Caesarem remiserunt, eique obsidibus datis, firmum foedus fideli supplicatione meruerunt [397 1Kb] . Galatia quoque sub hoc provincia facta est, cum antea regnum fuisset, primusque eam Marcus Lollius pro pretore administravit. Tanto autem amore etiam apud barbaros Caesar Augustus habebatur, ut reges Romanorum amici in honorem ejus civitates conderent et ex ejus nomine Caesareas vocarent. Multi quoque reges ex [Col. 0652B] regnis suis venerunt, ut ei obsequerentur, et habitu Romano, scilicet togati, ad vehiculum [398 1Kb] vel equum ejus cucurrerunt. Ipse autem adeo exsecratus est turbas, bella, simultates, ut nisi justis de causis numquam genti alicui bellum indixerit, jactantisque esse ingenii et levissimi dicebat, ardore triumphandi et ob lauream coronam, id est folia infructuosa. securitatem civium in discrimen per incertos eventus certaminum precipitare, neque imperatori bono quicquam minus quam temeritatem congruere, satis celeriter fieri quicquid commune [399 1Kb] gereretur, armaque nisi majoris emolumenti spe nequaquam movenda esse, ne compendio tenui, jactura gravi petita victoria similis sit hamo aureo piscantibus, cujus abrupti amissique detrimentum nullo capturae [Col. 0652C] lucro pensari potest. Hic itaque in imperio positus, tribuniciam per se potestatem exercuit. Denique erga cives clementissimus, in amicos extitit fidissimus, quorum precipui erant Mecenas ob taciturnitatem, Agrippa ob modestiam laborisque patientiam. Diligebat preterea Virgilium Flaccumque poetas, liberalibus studiis in tantum incumbens, ut nullus ne in procinctu quidem laberetur dies, quin legeret, scriberet, dictaret. Leges alias novas, alias protulit suo nomine correctas. Auxit ornavitque Romam multis aedificiis, isto glorians dicto: Urbem latericiam reperi, marmoream relinquo. Fuit mitis et gratus et civilis animi, toto corpore pulcher, sed maxime oculis, quorum acies clarissimorum syderum modo [Col. 0652D] vibrabat. A cujus facie dum quidam miles oculos averteret, et interrogaretur ab eo cur ita faceret, respondit: Quia fulmen oculorum tuorum ferre non possum. Nec tamen hic tantus vir vitiis caruit. Fuit enim paululum impatiens, leniter iracundus, occulte invidus, palam factiosus, dominandi vero supra quam estimari possit cupidus, aleae lusor studiosus. Cumque esset cibi ac vini multum abstinens, aliquatenus vero somni, usque ad vulgaris tamen famae probrum serviebat libidini; nam inter duodecim [Col. 0653A] catamitos totidemque puellas accubare solitus erat; abjecta quoque uxore sua Scribonia, amore conjugis alienae possessus, Libiam, quasi marito concedente, sibi conjunxit; cujus Libiae jam erant filii Drusus et Tyberius. Cumque esset luxuriae serviens, erat tamen ejusdem vitii severissimus ultor, more hominum quorundam qui in ulciscendis vitiis quibus ipsi vehementer indulgent acres sunt. Nam poetam Ovidium, qui et Naso, pro eo quod tres libros artis amatoriae scripserat, irrevocabili damnavit exilio. Oblectabatur etiam omni genere spectaculorum, precipue ferarum incognita specie.

Hujus temporibus Romae sapientes insignes erant Virgilius, Horatius Flaccus, Livius, Salustius, Ovidius, Hortensius, Athenodorus Tharseus, Sitio [Col. 0653B] Alexandrinus.

Anni Augusti.

1. Anno igitur septigentesimo decimo a conditione Urbis Octavianus Caesar regnare coepit, regnavitque cum Antonio et Lepido annis 12, postea solus 44, qui sunt quinquaginta sex. Primo autem anno jussu senatus bellum adversum Antonium movit, eumque devicit. (HIER). Eodem anno cum multi in ultionem Caesaris occiderentur, Cicero in Phormiano suo ab Herennio et Publio occisus est, anno aetatis suae 64. Eodem quoque anno Ovidius Naso nascitur in Peligno.

2. Curtius Salassus in insula Arato cum quatuor cohortibus exustus est vivus, eo quod tributa gravius [Col. 0653C] exigeret.

3. Octavianus, interveniente senatu, in amiciciam regreditur cum Antonio.

4. Cornificius poeta desertus a militibus interiit, quos sepe fugientes galeatos lepores appellavit. Hujus soror erat Cornificia, cujus insignia extant epigrammata.

5. Secunda secessio Caesaris et Antonii.

6. Cornelius Nepos scriptor hystoricus clarus habetur.

7. Formius cum filio Formio claruit, sed filius consularis ante patrem obiit [400 1Kb] .

8. Brutus et Cassius, magnis exercitibus comparatis, apud Athenas convenerunt, totamque Greciam depopulati sunt. Quos Caesar et Antonius, denuo reconciliati, [Col. 0653D] in Macedoniam persecuti sunt et ad mortem compulerunt; nam in desperationem adacti, immaturam sibi mortem ante belli terminum intulerunt. Invitatis quippe [401 1Kb] percussoribus Cassius caput, latus [402 1Kb] Brutus prebuit.

9. Varus poeta, quem Virgilius in Bucolis notat, in Capadocia moritur.

10. Herodes alienigena, filius Antipatri Ydumei et Cypridis Arabitae, suadente Antonio, a senatu [Col. 0654A] Romano rex Judaeorum constituitur, regnavitque annis 47 [403 1Kb] . Qui ut se Judaeis [404 1Kb] magis commendaret, uxorem suam, quae Dosis vocabatur, de qua filium nomine Antipatrum habuit, abjecit, et regio semini se conjunxit, accipiens Mariamnem, filiam Alexandri, filii Aristoboli, fratris Hyrcani summi pontificis et regis, quam procreaverat idem Alexander ex filia Hyrcani patrui sui (Cf. HIER.---JOS. De b. J. I, 11).

(HIER.) Ab hoc igitur anno, qui est decimus Octaviani Caesaris et 718us a conditione Urbis, ab origine vero mundi ter millesimus nongentesimus 22us, regnum et sacerdotium Judaeorum usque in presens tempus defecit, et christus, id est unctus, quem Scriptura Danielis significat, finem accepit. (EUS. H. e. I, 5.---HIER. in Dan. c. IX.) Nam usque [Col. 0654B] ad Hyrcanum, Alexandri Jamnei filium, judices, sacerdotes, reges per successiones populo Judaeorum prefuerunt; sed [405 1Kb] Hyrcanum frater suus [406 1Kb] Aristobolus de regno expulit, quem Pompeius Romanorum princeps, favente Antipatro Herodis patre, restituit, Aristobolum vero Romam captivum duxit. Hyrcano autem per consilium Antigoni, filii fratris sui Aristoboli, a Parthis capto, eodemque [407 1Kb] Antigono in loco patrui ab eisdem Parthis subrogato, sed mox eodem a Romanis seu ab Herode capto et interfecto, (HIER.) Herodes regum accepit, et exinde nequaquam per successionem generis sacerdotalis pontifices constituti sunt, sed ignobiles quique, et alii alio tempore, nonnulli vero per unius anni spacium vel modicum amplius sacerdotium emeruerunt. [Col. 0654C] Itaque Herodes Analeum quendam, de Babylone accitum, pontificem constituit; post exiguum vero temporis Aristobolum, fratrem uxoris suae Mariamnis, nepotem Hyrcani ex filia, successorem ei dedit. Quo post annum consilio ipsius Herodis in aqua suffocato, rursus sacerdotium reddidit Analeo; sicque per diversas successiones extraneorum in sacerdotalis successione generis sacerdotium defecit Judaeorum. Quae omnia ita ventura angelus Danieli predixit in haec verba: Â»Et scies et intelleges ab inicio sermonis respondendi et aedificandi Hierusalem usque ad Christum ducem ebdomadae septem et 62, et post ebdomadas septem et 62 interibit crisma, et judicium non erit, et templum et sanctum corrumpet populus, [Col. 0654D] duce veniente.Â« Et reliqua. Igitur septem et 62 ebdomadae, quae simul fiunt 69, faciunt annos 483, in quibus christi, id est sacerdotes per unctionem consecrati, regnaverunt ab instauratione templi sub Dario usque ad Hyrcanum, in quo novissimo crisma et sacerdocium defecit Judaeorum. (HIER. in Dan. c. IX.) Quod [(215) 1Kb] autem a perfectione templi, hoc est [408 1Kb] a sexto Darii anno, usque ad [409 1Kb] decimum Augusti annum septem et 62 ebdomadae, id est anni 483, [Col. 0655A] computentur, sic possumus approbare. Sexagesimae sextae olympiadis anno primo, hoc est Darii sexto, completa est templi aedificatio, et 186 olympiadis anno secundo, id est Augusti decimo, Herodes regnum suscepit Judaeorum, in quibus fiunt anni 483, per singulas olympiades quadriennio subputato.

Anni Herodis regis.

11. 1. (HIER.) Salustius obiit quadriennio ante bellum Actiacum. Lunae cursus secundum Romanos hoc anno inventus est.

12. 2. Antonius Cleopatrae junctus, illi Arabiam dedit.

13. 3. Octaviani et Antonii terciae dissensionis exordium, eo quod Antonius, repudiata sorore Caesaris, duxisset Cleopatram.

[Col. 0655B] 14. 4. Nicetes et Theodorus rethoricae artis preceptores habentur.

15. 5. Antonius et Cleopatra semet interficiunt, et Aegyptus fit Romana provincia, in qua usque ad [410 1Kb] Cleopatram regnaverunt qui vocabantur Lagidae annis 273 [411 1Kb] , ipsa vero regnavit annis 22, qui fiunt anni ducenti nonaginta quinque.

16. 6. Nicopolis juxta Actium promunctorium condita est.

17. 7. [412 1Kb] Octavianus Caesar cum ingenti triumpho Romam ingressus est, ductis ante currum ejus filiis Cleopatrae, Sole et Luna, eodemque die sui triumphi nomen accepit Augusti. Eodem anno Marcus Terrentius Varo phylosophus prope nonagenarius moritur.

[Col. 0655C] 18. 8. Cornelius Gallus Forojuliensis poeta, cujus Virgilius meminit in egloga ultima, qui et Aegyptum in provinciam redactam primus rexit, 44o aetatis suae anno propria manu se interfecit.

19. 9. Augustus Calabriam et Gallos vectigales fecit.

20. 10. Marcus Gnatius Plaucius, Ciceronis discipulus, orator insignis habetur, qui cum Galliam comatam regeret, Lugdunum condidit.

21. 11. Quintilius Cremonensis, Virgilii et Horatii [413 1Kb] amicus, moritur.

22. 12. Pylades Cilex pantomimus primus Romae chorum et fistulam sibi precinere fecit.

23. 13. Tyberius ab Augusto missus occupavit [Col. 0655D] Armeniam.

24. 14. Herodes apud Hierosolimam multas et magnas aedes construxit.

25. 15. Virgilius Brundusii moritur, et Neapolim transfertur, cujus tumulus [414 1Kb] hujusmodi notatur, quem ipse, ut aiunt, moriens dictavit:

Mantua me genuit, Calabri rapuere, tenet nunc
   Parthenope; cecini pascua, rura, duces.

26. 16. Herodes in Paneade id quod Panum vocatur exstruxit.

27. 17. Augustus Samiis libertatem dedit.

28. 18. Herodes Samariam, olim jam in cineribus [Col. 0656A] sedentem, a fundamentis suscitans, in honorem Augusti Sebastiam, id est Augustam, appellavit.

29. 19. In Cypro plurimarum civitatum partes terremotu ceciderunt.

30. 20. Varus et Tucca, Virgilii et Horatii contubernales, poetae habentur illustres, qui libros Aeneidon postea emendandos susceperunt ab Augusto, ea lege ut nichil de suo adderent.

31. 21. Agrippa Bosphorum cepit.

32. 22. Augustus a senatu maximus pontifex nominatur.

33. 23. Herodes Caesaream nomine Caesaris condidit, quae prius turris Stratonis vocabatur.

34. 24. Horatius 57o aetatis suae anno moritur Romae.

[Col. 0656B] 35. 25. Julius Hyginus, cognomento polyhystor, grammaticus habetur illustris.

36. 26. Herodes Hyrcanum, qui olim sacerdos et rex Judaeorum fuerat, causa illius amiciciae pristinae ipso rogante [415 1Kb] de captivitate regressum Parthica, occidit, metuens ne reciperet regnum.

37. 27. Herodes Aristobolum, fratrem uxoris suae Mariamnis, suffocari jussit (Cf. JOS. XV, 3).

38. 28. (HIER.) Tyberius, Augusti privignus, sed jam in filium adoptatus, deletis Vindelicis, Armeniis et Pannoniis, triumphavit.

39. 29. Augustus Juliam filiam suam in adulterio deprehensam damnavit exilio. Marcus Tullius Tyro, Ciceronis libertus, qui primus notas commentatus est, in Puteolano predio usque ad centum annos consenescens, [Col. 0656C] moritur.

40. 30. Portius Latro Latinus declamator taedio duplicis quartanae se interfecit.

41. 31. (H. m.) Cirinus ex consilio senatus ad Judaeam missus, census hominum possessionumque descripsit. Augustus vero, habitatoribus Romanae urbis per facies dinumeratis, invenit virorum 131,000 triginta septem.

42. 32. Augustus Caesar 42o imperii sui anno, qui est ab Urbe condita 750us, ab oriente in occidentem, a septentrione in meridiem, ac per totum oceani circulum, quo Romanum pervenit imperium, cunctis gentibus una pace compositis, Jani portas tercio ipse clausit, quas extunc per 12 fere annos [Col. 0656D] quietissimo semper obseratas ocio ipsa etiam rubigo signavit; nec umquam postea, nisi sub extrema senectute Augusti, pulsante Atheniensium seditione et Dacorum commotione patuerunt. (H. m.) Clausis igitur Jani [416 1Kb] portis, rem publicam, quam bello quesierat, pace nutrire atque amplificare studens, leges primus statuit, per quas genus humanum libera reverentia morem gereret; ipse vero domini appellationem ut homo declinavit. Nam eodem ludos spectante, cum quidam mimus pronunciaret: O dominum aequum et bonum! universique quasi de ipso dictum exsultanter approbavissent, ille statim quidem [Col. 0657A] manu vultuque indecoras adulationes repressit, et insequenti die gravissimo edicto omnes corripuit, dominumque se post haec appellari ne a liberis quidem aut nepotibus suis serio vel joco passus est [417 1Kb] .

(Chr. W. [(216) 1Kb] ---H. m.) Eo igitur tempore, hoc est anno 42o Octaviani Caesaris Augusti, ex quo autem Aegyptus in provinciam redacta est et Cleopatra cum Antonio victa anno 28o, quando firmissimam pacem ordinatione Dei Caesar Augustus composuit, nascitur in Bethlehem Juda Dominus noster Jhesus Christus, verus Deus [418 1Kb] et homo, cui pax ista famulabatur, anno ab inicio creationis mundanae secundum Hebraicam veritatem 3962o, secundum 72 interpretes eorumque sectatores 5201o, a diluvio 2306o, [Col. 0657B] ab Abrahae nativitate 2014o, a Moyse et egressu filiorum Israel de Aegypto 1509o, a Salomone et prima templi aedificatione 1031o, a reaedificatione quae sub Dario facta est 519o, ab urbis Romanae [419 1Kb] conditione 751o, olympiadis centesimae nonagesimae quartae anno [420 1Kb] tercio (Cf. BEDAM).

Anni Anni Herodis. Augusti Caesaris.

33. 43. (HIER.) Anno Dominicae incarnationis secundo, qui est Augusti 43us, Augustus amicitiam facit cum Parthis.

34. 44. Anno Domini tercio Herodes occidit infantes.

35. 45. (Chr. W.) Anno Domini 4 Judas Galileus [Col. 0657C] ad rebellandum cohortatur Judaeos.

36. 46. (HIER.) A. D. 5. Asinius Pollio orator et consularis, qui de Dalmatis triumphavit, in villa Tusculana moritur anno vitae octogesimo.

37. 47. (Chr. W.) A. D. 6. Herodes magno cruciatu moritur, pro quo filius ejus Archelaus regnavit annis 9. Multos [(217) 1Kb] autem filios habuit Herodes ex diversis uxoribus, quas plures duxerat, Antipatrum ex Doside [421 1Kb] , quam habuit antequam rex fieret, Aristobolum et Alexandrum filiasque duas ex Mariamne, Hyrcani nepte ex filia, quam sibi ex regio semine conjunxerat postquam ipse factus est rex, abjecta Doside cum filio Antipatro; sed postea, ipsis et aliis accusantibus, occidit Mariamnem, filios quoque ipsius Alexandrum et Aristobolum quasi de [Col. 0657D] nece matris indignantes occidit (Cf. Jos. De b. J. I, 18). Alexandro autem fuerunt duo filii Tygranes et Alexander ex Glaphira, regis Capadociae Archelai filia; Aristoboli vero filii fuerunt Agrippa, qui sub Gaio rex factus est, et Herodes ac Aristobolus, filiaque [Col. 0658A] Herodias ex Beronice consobrina sua, scilicet filia Salome, sororis Herodis patris sui. Habuit Herodes et alios filios, Antipam et Archelaum et filiam Olympiadem ex Marthace Samaritide, Herodem ex filia Symonis pontificis, item Herodem et Philippum ex Cleopatra Hierosolimitide, Phasahelum ex Pallade. Postquam autem Alexandrum et Aristobolum filios suos, qui de semine regio erant, occiderat, Antipatrum, pro [422 1Kb] accusatione fratrum sibi placentem, proposuit heredem regni relinquere per testamentum; sed cum et [423 1Kb] ipse de nece illius tractare diceretur, missum in carcerem [424 1Kb] sub ipso fere mortis articulo interfici jussit et ipsum, mutatoque testamento, successorem regni [425 1Kb] scripsit Archelaum. Regnavit autem Herodes postquam Antigonus interemptus [Col. 0658B] est annis 34, ex quo autem regnum a Romanis acceperat annis 37; sicque post multa facinora male moritur.

Anni [426 1Kb] Archelai.

1. 48. (H. m.) A. D. 7, qui est Augusti 48us, fames facta [427 1Kb] est Romae adeo dira, ut omnes peregrinos et servorum maximas copias, exceptis medicis et preceptoribus, ex Urbe trudi preceperit [428 1Kb] Augustus. Quae ideo creditur divinitus immissa, quia, cum Gaium nepotem suum mitteret Augustus ad ordinandas Aegypti Syriaeque provincias, ille preteriens ab Aegypto fines Palestinae, apud Hierosolimam in templo Dei tunc sancto et celebri adorare contempsit. Quod Augustus ubi per eum comperit, pravo [Col. 0658C] usus judicio, prudenter eum fecisse laudavit. Unde divina vindicta populum cum principe peccante corripuit, et quantitatem offensionis qualitas ultionis ostendit.

2. 49. (HIER.) A. D. 8. Tyberius jam caesar factus, Dalmatas et Sarmatas in Romanam potestatem redegit.

3. 50. (H. m.) A. D. 9, qui est Augusti quinquagesimus, ab Urbe vero condita 758us, quatuordecim vicos Urbis, incertum unde consurgens, flamma consumpsit.

4. 51. (HIER.) A. D. 10. Athenienses moliuntur novas res contra Romanos.

5. 52. A. D. 11. Messala Corvinus orator biennio [Col. 0658D] antequam moreretur ita memoriam ac sensum amisit, ut vix pauca verba conjungeret.

6. 53. (Chr. W.) A. D. 12. Jani portae per 12 annos jam clausae, ab Augusto aperiuntur.

7. 54. (HIER.) A. D. 13. Satio [429 1Kb] phylosophus [Col. 0659A] Alexandrinus, preceptor Senecae, claruit.

8. 55. A. D. 14. Augustus cum Tyberio censum Romae agitans, invenit nonagies ter centena et 70 milia hominum.

9. 56. A. D. 15, qui est imperii Augusti 56us, Archelaus accusatus ob insolentiam, nono regni sui anno, in Viennam ab Augusto relegatus est [430 1Kb] , et Judaea tetrarchis committitur, Herodi, Antipatro, Lysaniae, Philippo. Eodem anno Augustus Nolam ingressus, morbo capitur, et in Athellae opido Campaniae moritur, anno aetatis suae 75o. Quem mortuum senatus multis modis censuit honorandum, dicens: Utinam aut non nasceretur, aut natus non moreretur (Cf. BEDAM, Chr. W. HIER. H. m.) 10. 11. add.: Romae in campo Martio est sepultus.

[Col. 0659B] Anno [431 1Kb] Dominicae incarnationis 16, qui est a condita Urbe 766, Tyberius, Libiae filius, Augusti privignus, mox gener, postremo adoptione filius, imperium Romanum adeptus est, ab Augusto secundus, et regnavit annis 23. Iste quia Claudius Tyberius Nero dicebatur, eleganter a joculatoribus Caldius [432 1Kb] Biberius Mero ob vinolentiam nominabatur. Satis prudens in armis satisque fortunatus ante sumptum imperium sub [433 1Kb] Augusto fuit, ut non immerito rei publicae dominatus ei committeretur, habens scientiam litterarum, multo preclarus eloquio, sed ingenio pessimo, truci, avaro, insidioso, simulans ea se velle quae nollet et ea nolle quae vellet, his quasi infensus quibus consultum cupiebat, [Col. 0659C] his vero quos oderat quasi benivolus apparens, repentinis responsionibus melior quam premeditatis. Denique delatum a patribus principatum, quem quidem astu perceperat, finxit se abnuere, quid singuli dicerent [434 1Kb] aut sentirent, atrociter explorans. Quae res bonos quosque pessumdedit. Estimantes [435 1Kb] enim eum ex animo declinare magnitudinem imperialis molestiae, cum sententias suas ad ejus voluntatem, ut sibi videbatur, promunt, postrema exitia inciderunt. Per se nulla bella gessit, sed ne per legatos quidem aliqua gravia, nisi quod tantum aliquantis in locis precogniti gentium tumores cito comprimebantur (Cf. OROS. VII, 4). Getulorum latrocinia repressit, Maroboduum Suevorum regem callide circumvenit. Cum magna et gravi modestia rei [Col. 0659D] publicae praefuit plurimo imperii sui tempore, adeo ut quibusdam presidibus ad augenda provinciis tributa suadentibus scripserit boni pastoris esse tondere pecus, non deglobere; sed paulatim mutatur in pejus. (H. m.) Nam et filios suos adoptivos [436 1Kb] Drusum et Germanicum, germani sui Drusi filios, veneno interfecit, prefectum suum Sejanum nova molientem occidit, et ex viginti patriciis [437 1Kb] , quos sibi causa consilii elegit, vix duos incolomes reliquit, [Col. 0660A] ceteros diversis causis necavit, Habuit ipse filium nomine Drusum, sed eo mortuo, filium ejus Tyberium, cognomento Gemellum, et Gaium, filium Germanici, filii fratris [438 1Kb] sui Drusi, adoptavit in filios, ex quibus Gaius sibi successit in regnum. (Cf. Jos. XVIII, 13.) Hujus itaque Tyberii temporibus Agrippa, filius Aristoboli, qui filius fuit Herodis, quem ipse cum fratre suo Alexandro interfecit, demorans Romae, Druso, Tyberii filio, familiaris fuit; sed mortuo eodem Druso, pater ejus Tyberius pre impatientia doloris prohibuit omnes amicos filii [439 1Kb] ante faciem suam accedere, ne illis visis dolor ejus renovaretur (Ib. c. 12, sqq.). Unde Agrippa in Judaeam descendens, et post aliquantum tempus Romam rediens, favente Antonia [440 1Kb] , uxore Drusi fratris Tyberii, [Col. 0660B] quae Beronicem [441 1Kb] Agrippae matrem admodum diligebat, in amicitiam receptus est a Tyberio, a quo jussus est nepoti suo Tyberio semper adherere illumque summa ope excolere; sed ille Gaium, Antoniae nepotem, magis dilexit, unde et offensam Tyberii incurrit. Nam cum quadam die Gaio optaret, ut illum [442 1Kb] , mortuo Tyberio [443 1Kb] , dominum cunctorum videre mereretur, nunciatum est hoc Tyberio, statimque conjecit eum in vincula, in quibus permansit usque ad Gaii tempora.

10. add. in margine, quae 11 recepit: Quendambrum fertur jugulasse, qui adinvenit vitrum fabricare, et secundum libitum suum inflectere, dicens ei: Â»Si vixeris et hoc alios docueris, aurum et argentum annulabitur.Â«

[Col. 0660C] Anni Tyberii.

2. (HIER.) Anno Dominicae incarnationis 17, qui est Tyberii secundus, Asinii Pollionis filius Asinius Gallus diris a Tyberio suppliciis enecatur.

3. A. D. 18. Livius [444 1Kb] hystoriographus Patavii [445 1Kb] moritur. Ovidius quoque poeta in exilio moritur [446 1Kb] .

4. (H. m.) A. D. 19. Germanicus, Drusi filius, Caligulae pater, de Germanis, ad quos ab Augusto jam sene missus fuerat, triumphat.

5. (HIER.) A. D. 20. Germanicus caesar a Tyberio patruo suo veneno interficitur.

6. A. D. 21. Fenestella hystoriographus et poeta 70o vitae suae anno moritur, et Cumis sepelitur.

7. A. D. 22. Tyberius multos reges per blandicias [Col. 0660D] ad se vocavit nunquamque remisit, inter quos et Archelaum Capadocem, cujus etiam regnum in provinciae formam redegit, et nobilissimam ejus civitatem Mazacam ex suo nomine Caesaream appellavit.

8. A. D. 23. Pompeii theatrum incensum est. Olympias 200.

9. A. D. 24. Tyberius Drusum, fratris sui filium, regni consortem fecit, quem eodem anno veneno interemit.

[Col. 0661A] 10. A. D. 25. Servius Plautus, corrupti filii reus, semet in judicio interemit.

11. A. D. 26. Philippus tetrarcha Paneadem, in qua plurimas aedes construxit, Caesaream Philippi vocavit.

12. (Ch. W.) A. D. 27. Pylatus a Tyberio preses Judaeae mittitur.

13. A. D. 28 [447 1Kb] .

14. (Jos. l. l., c. 4.) A. D. 29. Herodes tetrarcha, frater Philippi, ad magnam amiciciam Tyberii pervenit, aedificans civitatem, quam ex ejus nomine Tyberiadem vocavit.

15. (Evang.) A. D. 30. Johannes baptizare coepit populum; cujus baptismate Dominus noster Jhesus Christus in Jordane baptizatus, tricesimo aetatis suae [Col. 0661B] secundum carnem anno [448 1Kb] coepit signa facere et predicare, virtutibus vera comprobans esse quae diceret (Cf. Chr. W.).

16. A. D. 31. Dominus noster Jhesus Christus discipulos eligens, evangelicis eos imbuit sacramentis. Johannes baptista decollatur ab Herode tetrarcha filio Herodis illius sub quo natus est Dominus, machinante Herodiade uxore sua, quam abstulit fratri suo, ut Marcus dicit, Philippo, eandemque Herodiadem Beda (Comm. in Marcum Opp. ad. 1688. V, p. 123. Cf. Chr. W.) scribit filiam fuisse Arethae regis, quam idem Aretha primum Philippo conjunxerit, sed postea ablatam Herodi, fratri ejus, dederit, eo quod ipse ditior et potentior fuerit. Josephus vero scriptor antiquitatum, neutri consentiens, in [Col. 0661C] 18o libro (c. 9) scribit in hunc modum: His quoque temporibus [449 1Kb] inter Aretham Petreum et Herodem regem simultatio magna contigit propter hujusmodi causam. Herodes tetrarches uxorem habuit Arethae filiam, cum qua non parvum tempus advixerat. Sed cum Romam evocaretur, transiens in domo Herodis exceptus est. Frater ejus erat etiam [450 1Kb] ipse, sed non ex una matre progenitus; Herodes enim ex filia Symonis sacerdotis fuerat procreatus. Cumque ibi esset, Herodiadis amore captus est, uxoris alterius Herodis; filia enim erat ista Aristoboli soror Agrippae majoris. Audet igitur cum muliere de nuptiis ineundis miscere sermonem. Illa vero suscipiente, pacta firmantur, ut, cum Roma reversus fuisset, illa conubii [Col. 0661D] jura susciperet. Erat enim in pactis ut filiam Arethae regis excluderet. Et Herodes quidem Romam, talibus pactis firmatis, advehitur; sed cum reversus fuisset, peragens Romae propter quae fuerat evocatus, uxor ejus fideliter cuncta cognoscens quae inter eum fuerant Herodiademque [451 1Kb] composita, antequam eam ille cuncta [452 1Kb] cognovisse sentiret, rogat virum, ut in [452 1Kb] Macherunta, ubi limes erat Arethae Herodisque regionis, ab eo mitteretur, nichil ei suae voluntatis aperiens. Hoc Herodes libenter accipiens, mittit uxorem, [Col. 0662A] nichil eam sensisse penitus arbitratus. Illa vero---premiserat enim ante multum tempus ad patrem, ut ei apud Macherunta omnia [453 1Kb] pararentur quae itineris usus exposceret---a ductoribus Arethae suscipitur, confestimque Arabiam intrat, atque ibi [452 1Kb] ab illis ductoribus ad alios, ab illisque rursus ad alteros transmissa, cum summa celeritate patri perducitur, cui cunctam Herodis voluntatem aperit. Ille vero exhinc inimiciciarum sumpsit inicium, atque ab utroque congregato exercitu, in regione Gamalica bello confligitur, non quidem ipsis [454 1Kb] presentibus, sed ductoribus ab utraque parte transmissis. Pugna itaque facta, et exercitu Herodis afflicto proditione perfugarum, qui ex Philippi tetrarchia ad Herodem quasi auxiliandi causa convenerant, haec Herodes scribit ad [Col. 0662B] Tyberium. Ille autem indignatus, quod Arethas [455 1Kb] talia perpetravit, scribit Vitellio, Syriae tunc rectori, ut ei bellum incunctanter inferret et aut vivum eum vinctum adduceret aut certe mortui caput auferret. Tyberius quidem, ut haec ageret, rectori Syriae demandabat. A quibusdam autem Judaeorum videbatur [455 1Kb] ideo perisse Herodis exercitum, quod in eum satis juste indignatio divina commota sit pro vindicta Johannis, qui vocabatur [456 1Kb] baptista. Hunc enim Herodes occidit, virum valde bonum, qui precipiebat Judaeis virtuti operam dare, justiciam colere, pietatem in Deum servare, et per baptismum in unum coire. Hucusque verba Josephi, quae docent, Herodiadem nec filiam Arethae fuisse nec uxorem Philippi, cum et superius in libro 17 [457 1Kb] antiquitatum (c. 2) idem [Col. 0662C] scribat, Herodem majorem poenitudine ductum super interfectione [458 1Kb] filiorum suorum Alexandri et Aristoboli, erga filios eorum clementem extitisse, et Alexandri filio majori filiam Ferorae fratris sui junxisse, filio vero Aristoboli filiam Antipatri, filio autem Antipatri filiam Aristoboli Mariamnem, alteram vero, id est Herodiadem, filio suo Herodi; et is, inquit, natus est ei ex filia pontificis; cum post subinferat, Herodem et Philippum ex Cleopatra Hierosolimite natos, pontificis vero filiam Mariamnem dictam fuisse. Ex his prudens lector eligat quid [459 1Kb] magis sit tenendum, cum et difficile sit evangelistae verbis non credere, et omnes astipulentur Josephum veracem antiquitatum relatorem existere, nisi forte dicatur [Col. 0662D] evangelista pro affinitate personarum mutationem fecisse nominum [460 1Kb] , nec multum curaverit inter [461 1Kb] tot Herodis filios exquirere, quod duos filios sibi aequivocos scribatur habuisse. Bedae vero indulgendum putamus, quod Herodiadem Arethae filiam dixerit, quia multis scribendis intentus, multiplicitatem hystoriarum forte per omnia tenere non potuit, maxime cum et beatum Hieronimum in commentario Marci [(218) 1Kb] eadem [462 1Kb] sensisse forsitan legerit.

[Col. 0663A] 17. Anno Dominicae incarnationis 32, discipuli Christi, evangelicis instructi documentis, verbum fidei per civitates Judaeae, ipso mittente, predicaverunt.

18. (Cf. Chr. W.---HIER.) Anno incarnationis suae 33, Dominus noster Jhesus Christus passus est in carne et resurrexit, in cujus passione multa contigisse miracula etiam gentilium scriptores testantur. Josephus quoque, inter cetera quae tempore illo stupenda contigerunt, scribit sacerdotes templi primum commotiones locorum et sonitus quosdam audisse, dein ex adito templi vocem erupisse: Transeamus ex sedibus his. De ipso etiam Christo scribit ita (XVIII, 6): Fuit autem his temporibus Jhesus, sapiens vir, si [463 1Kb] tamen virum eum nominare fas est; erat enim mirabilium operum effector et doctor hominum eorum qui [Col. 0663B] libenter audiunt quae vera sunt, et multos quidem Judaeorum, multos etiam ex gentibus sibi adjunxit; Christus hic erat. Hunc accusatione primorum nostrae gentis virorum cum Pilatus in crucem [464 1Kb] agendum decrevisset, non deseruerunt hi [465 1Kb] qui ab inicio eum dilexerunt. Apparuit enim eis tercio die iterum vivus, secundum quod divinitus inspirati prophetae vel haec vel alia de eo innumera miracula [466 1Kb] futura esse predixerant. Sed et in hodiernum diem Christianorum, qui ab ipso nuncupati sunt, et nomen perseverat et genus.

19. (Chr. W.) A. D. 34. Jacobus, frater Domini, Hierosolimis episcopus ordinatur ab apostolis, seditque annos 30.

20. A. D. 35. Pylatus imaginem caesaris in templo [Col. 0663C] statuere volens, seditiones in Judaeis excitavit.

21. (HIER.) A. D. 36. Sejanus prefectus cohortatur Tyberium ut Judaeos deleat. Persius Voliternis nascitur.

22. (H. m.) A. D. 37. Pylatus ad Tyberium scripsit de passione et resurrectione Domini et de virtutibus ejus, per quas, crescente plurimorum fide, Deus crederetur. Tyberius autem cum magni favoris suffragio retulit ad senatum, ut Christus Deus haberetur. Senatus vero indignatione commotus, cur non sibi prius secundum morem delatum esset ut de suscipiendo cultu prius [467 1Kb] ipse decerneret, consecrationem Christi recusavit edictoque constituit exterminandos [468 1Kb] esse Urbe Christianos, precipue cum et [469 1Kb] Sejanus, prefectus Tyberii, suscipiendae [Col. 0663D] religioni obstinatissime contradiceret. Tyberius tamen accusatoribus Christi edicto mortem comminatus est, plurimosque senatorum proscripsit et in mortem coegit. (Jos. XVIII, 7.) Pylatus autem cum in Judaea decimum compleret annum, accusatus a Judaeis apud Vitellium, qui tunc Syriae principabatur, jussus est [470 1Kb] ab eo Romam ire, ut in judicio caesaris se ab objectis purgaret; sed antequam Romam veniret, Tyberius rebus humanis excessit.---(V. supra.) Eodem anno Aristoboli filius Agrippa, [Col. 0664A] cognomento Herodes, Romam veniens, a Tyberio clementer tractatur, favente Antonia, matre Germanici et Claudii, quae fuit uxor Drusi fratris Tyberii; sed cum accusaretur, quod optaret Tyberium citius mori regnumque Gaio dari, in vincula ab eo conjicitur, nec eo vivente solvitur.

23. (H. m.) A. D. 38. Tyberius Romanos graviter affligens, ingenti omnium gaudio in Campania veneno periit insidiis Caligulae, anno imperii sui 23o, aetatis vero 78o.

Anni Gaii Caligulae [471 1Kb] . Anni ab inicio mundi quatuor milia.

1. (H. m.---HIER.) Anno Dominicae incarnationis 39, ab Urbe vero condita 789, Gaius Caligula, tercius ab Augusto, suscepit imperium, et regnavit [Col. 0664B] annos tres, menses 10, dies 8. Hic fuit filius Germanici, nepos Drusi, qui fuit privignus Augusti, frater vero Tyberii; hic quia in exercitu natus fuit, ex calciamento militari Caligula cognominatus est; magnoque favore aviae suae Antoniae nutritus, in magnis habebatur honoribus (Jos. XVIII, 13), adoptatusque a Tyberio in filium cum Tyberio, filii sui Drusi filio [472 1Kb] , in aula nutriebatur, liberalibusque disciplinis adprime eruditus, propter Germanici patris sui virtutem a populis amabatur. Tyberius igitur cum jam ad senectutem pervenisset, diis patriis supplicabat, ut ei signum manifestum ostenderent, quinam post eum in imperium successisset [473 1Kb] , festinans quidem ut nepoti suo principatum relinqueret. Cui cum dictum esset illum regnaturum, [Col. 0664C] qui sequenti die primus ex omnibus ad eum venisset, misit ad nepotis sui paedagogum, jubens ut primo mane puerum ad se perduceret, putans ulla re numinis superare sententiam. Cumque dies illuxisset, jussit Evodum, ut quisquis foris esset infantulorum, ad se primitus evocaret. Ille autem egressus Gaium ante tabernaculum reperit; nam Tyberius necdum aderat, ciborum acceptione tardatus. Ille vero ignorans totum quod agebatur Veni, inquit, vocat te pater; et introduxit eum. Videns autem Tyberius majestatis supernae potentiam, semet ipsum culpabat, quod illud augurium postulasset, sed non valens divinae ordinationi resistere, Gaium benigne alloquens commisit ei imperium, monens illum erga nepotem Tyberium existere benivolum. [Col. 0664D] Accepto autem regno post Tyberium, omnium ante se sceleratissimus fuit, et qui Tyberii dedecora purgaverit. (H. m.) Ante principatum quippe omnibus acceptus fuit, in principatu vero talis extitit, ut merito vulgaretur atrociorem illo dominum non fuisse. Nam ut breviter crudelitatem ejus depromam, exclamasse fertur: Utinam populus Romanus unam cervicem haberet! Sepe etiam de conditionibus temporum suorum questus est, quod nullis calamitatibus publicis insignirentur. Plurima fecit, de quibus [Col. 0665A] nescio an deceat memoriae tradi, nisi [474 1Kb] forte quia juvat de principibus nosse omnia, ut improbi saltem famae metu talia declinent. (JORD. De r. s.) In palatio matronas nobiles publice libidini subjecit, tribus sororibus suis stupra intulit, ex una earum etiam natam filiam vitiavit, Memmium Regulum coegit ut conjugem suam sibi uxorem in loco filiae daret seque patrem ejus diceret et instrumenta matrimonii ut pater conscriberet; sorores suas, quas stupravit, insularum exilio damnavit. (HIER.---H. m.) Hic primus, diademate imposito, dominum se appellari jussit, et in deorum numerum se referri precepit. Hic statim ut post mortem Tyberii regnum accepit, Agrippam cognomento Herodem a vinculis absolvit, in quae illum Tyberius conjecit, eique tetrarchiam [Col. 0665B] Philippi patrui sui, qui jam decesserat, tradidit, regemque appellavit, cui et postea tetrarchiam Herodis patrui sui adjecit (Cf. Jos. l. l.---EUS. H. e. II, 4). Iste est qui in actibus apostolorum (cap. XIII) Herodes appellatur, qui et Jacobum occidit et Petrum in carcerem misit, et postea ab angelo percussus, vermibus scaturiens exspiravit; cujus filii fuerunt Agrippa rex, aequivocus ejus, et Beronice, soror ejus. Regnavit autem annis 7, moriturque anno tercio Claudii (Cf. EUS. II, 10). Philippus vero, patruus ejus, mortuus est anno 22 Tyberii, regens Traconitidis et [475 1Kb] Gaulanitidis regionem annis 32.

2. A. D. 40, qui est Gaii secundus, Judaei, qui jam tunc ob passionem Christi meritis ubique cladibus exagitabantur, apud Alexandriam exorta seditione, [Col. 0665C] profligati sunt caede, atque pulsi ex urbe; pro quibus Phylo, vir sane apprime eruditus, secunda vice Romam veniens; et apud Gaium interpellans, nichil profecit, sed ibi commorans dicitur cum Petro apostolo locutus fuisse ejusque amiciciam habuisse (Cf. EUS. II, 5).

3. (Chr. W.) A. D. 41. Pylatus multis calamitatibus a Gaio obpressus, se ipsum interfecit.

4. A. D. 42. Matheus evangelium scripsit Hebraice. Herodes tetrarcha, qui in Johannis baptistae nece auctor extitit et passioni Domini interfuit, filius Herodis Magni, sub quo natus est Christus (V. supra.), Romam venit, cogente Herodiade uxore sua, quam abstulit fratri suo (Jos. De b. J. II, 8). Quae cum videret [Col. 0665D] Agrippam fratrem suum a Gaio regem factum, exprobrare coepit Herodi socordiam, quia per id quod noluerit ad caesarem navigare careret majori honore. Nam cum Agrippam ex privato regem fecisse non esset dubium quin eum ex tetrarcha pari honore proveheret. His adductus Herodes Romam venit, subsequente [476 1Kb] eum et accusante Agrippa, filio fratris sui Aristoboli. Gaius eum de avaricia vehementer increpavit, eique tetrarchiam auferens, [Col. 0666A] Agrippae commisit, ipsum vero perpetuo exilio Lugdunum relegavit. Cognoscens autem quod Herodias soror esset Agrippae, voluit ei opes et quaeque propria concedere; sed illa mariti causa contempnens omnia, secuta est eum in exilium, ibique pariter perierunt (Cf. A. I. XVIII, 14).

(H. m.) Eodem anno Gaius cum adversus omnes ingenti crudelitate saeviret, a militibus in palatio occisus est, anno aetatis [477 1Kb] 38, regni quarto. Qui postquam occisus est, duo libelli in secretis ejus reperti sunt, quorum alteri pugio, alteri gladius pro signo nominis ascriptum erat; ambo lectissimorum virorum utriusque ordinis, senatorii videlicet et equestris, nomina et notas continebant, qui morti destinati erant. Inventa est et arca ingens variorum [Col. 0666B] venenorum, quibus mox Claudio caesare jubente dimersis, maria infecta traduntur, non sine magno piscium exicio, quos enecatos per proxima litora passim aestus ejecit.

Anni Claudii.

(H. m.---HIER.) Anno Dominicae incarnationis 43, ab Urbe autem condita 793. Claudius, ab Augusto quartus, imperium adeptus est, regnavitque ann. 13, menses 8, dies 28. (H. m.) Hic fuit patruus Gaii Caligulae, filius Drusi privigni Augusti, qui apud Mogontiam habet monumentum, cujus nepos erat Caligula. Iste, cum senatus censuisset genus Caesarum exterminari, deformi latebra latere repertus, quia vecors erat, mitissimus videbatur imprudentibus, [Col. 0666C] sicque raptus a militibus, imperator effectus est, annitente [(219) 1Kb] Agrippa, qui tunc forte Romam venerat et a senatu in consilium vocatus fuerat, unde et filium ejus Agrippam postea regem fecit. (H. m.) Hic ventri, vino, libidini foedae obediens, vecors et prope hebes ac pavidus, libertorum et conjugis subjacebat imperiis (OROS. VII, 6, s. BEDA I, 3); cupiens tamen utilem se publicae rei ostendere principem, exercitum movit in Britanniam, transvectusque in insulam, quam nemo ante Julium Caesarem nec post eum ausus fuit adire, intra paucos dies sine praelio et sanguine plurimam ejus partem in deditionem accepit; Orchadas etiam insulas ultra Britanniam Romano imperio adjecit, ac sexto mense ex quo profectus est Romam rediit. (HIER.) Sic ergo [Col. 0666D] de Britannis triumphavit, filiumque suum Britannicum vocavit. (H. m.) Uxor vero Claudii Messalina [478 1Kb] primo passim adulteris utebatur; ex quo facto plures metu abstinebant et extincti sunt, dehinc atrocius accensa, nobiliores quasque nuptas et virgines scortorum modo secum proposuerat, coactique sunt mares ut adessent. Quod si quis talia horruerat, conficto crimine in eum [479 1Kb] omnemque familiam [480 1Kb] ejus seviebatur. Ita [481 1Kb] liberti ejus potestatem [Col. 0667A] summam adepti, stupris, exilio, caede, proscriptione omnia foedabant. Ex quibus Felicem legionibus Judaeae prefecit, Possidonio eunucho post triumphum Britannicum inter militarium fortissimos arma insignia tamquam participi victoriae dedit, Polibium inter consulares medium incedere fecit. Hos omnes anteibat Narcissus. Post haec Claudius Agrippinam, Germanici fratris sui filiam, sororem Caligulae, matrem vero Neronis, accepit uxorem, quae filio suo procurans imperium, privignum suum Britannicum primo in palatio multiformibus insidiis circumvenit, dehinc ipsum conjugem veneno interemit.

1. Primo igitur imperii sui anno, cum confirmaretur [(219) 1Kb] in regno Agrippae consilio, dedit eidem Agrippae pro remuneratione omnia quae dedit Augustus [Col. 0667B] Herodi [482 1Kb] , aliud quoque regnum, quod Lysaniae dicebatur fuisse.

2. A. D. 44. Duodecim apostoli, cum eatenus in Judaea tantum predicarent, juxta preceptum Domini, ut Beda scribit, anno a passione Domini 12, in totum orbem divisi sunt. Unde Petrus, fundata primum Antiochena ecclesia [483 1Kb] , Romam tetendit, ut quidam volunt (BEDAE Mart.) hoc anno, secundum alios (HIER.) vero quarto Claudii anno.

3. (Chr. W.) A. D. 45. Primus episcopus Antiochiae ordinatur Evodius. Herodes Agrippa, filius Aristoboli, anno 7o regni sui percutitur ab angelo, relinquens filium nomine Agrippam et tres filias, Beronicem [484 1Kb] , Mariamnem atque Drusillam. Tunc Claudius, ut Josephus testatur (A. J. XIX, 8; cf. De [Col. 0667C] b. J. II, 10), regnum ejus in provinciam redegit, in cujus procurationem missus est Cuspius Fadus.

4. (HIER.) A. D. 46. Claudius de Britannis triumphavit. Eodem anno facta est fames gravissima per Syriam, quam etiam Agabus propheta predixit, ut in apostolorum legitur Actibus (cap. XII, 28); sed Christianorum necessitatibus apud Hierosolimam, convecto ex Aegypto frumento, Helena Adiabenorum regina largissime ministravit.

Hoc etiam anno [485 1Kb] , scilicet Claudii quarto, illud factum esse Beda (Comm. in Acta. Opp. V, p. 652.) opinatur, quod in Actibus apostolorum legitur: Statuerunt, ut ascenderent Paulus et Barnabas et quidam alii ex illis ad apostolos et presbiteros in Hierutalem, [Col. 0667D] et hanc ascensionem suam esse illam, de qua ipse Paulus ita scribit ad Galathas: Deinde post annos 14 ascendi Hierosolimam cum Barnaba, assumpto et Tito. De hac ascensione positis [486 1Kb] quibusdam, Beda subinfert: Sequitur ergo beatum [487 1Kb] Petrum eodem 14 post passionem Domini anno, quo eum Hierosolimis alloquitur Paulus, Romam venisse credamus, id est quarto Claudii caesaris anno; simulque, nisi fallor, hac expositione, Paulum apostolum eodem quo Dominus passus est et resurrexit anno ad [Col. 0668A] fidem venisse, probamus. Petrum vero quarto Claudii anno Romam venisse, fere omnes sanctorum temporum scriptores testantur; quidam autem pontificatum [488 1Kb] in urbe Romana hoc anno illum suscepisse opinantur; et hoc exinde verum conjicitur, quia Petrus sedem Romanam 25 annis tenuisse dicitur (HIER.), et ultimus Neronis annus quo Petrus passus esse narratur, 25us [489 1Kb] a quarto Claudii numeratur. Unde satis apparet quod eodem anno quo Romam venit etiam sedem pontificatus accepit.

De [490 1Kb] successione vero pontificum Romanorum et ordine atque temporibus eorum jam inde a principio et deinceps in plurimis diversa sentiuntur a diversis. Quorum opiniones hic summatim scribere idcirco arbitror non esse ab re, ut et segniores et [Col. 0668B] neglegentiores mei similes ad veritatem rei adtendendam excitentur, et prudentiores ad hanc subtilius investigandam provocentur. Quidam scribunt, quibus et aecclesiastica consentire videtur hystoria (EUS. Hist. eccl. III, 12 sqq.), Einum post passionem Petri apostoli, Romanae sedis 25 annis presidentis, hanc regendam suscepisse, et post duodecim sui regiminis annos, secundo Titi anno, pontificatum Anacleto reliquisse, et hunc item post 12 annos Clementi sedem tradidisse, quod videtur anno Domitiani 12o contigisse, ipsumque Clementem post novem sui pontificatus annos sub Trajano passum; Evaristum quarto ejusdem Trajani anno successisse, huic Alexandrum, illi vero Sixtum, et sic ceteros. [Col. 0668C] Alii vero scribunt Linum et Cletum sub Petro fuisse, ipsumque Petrum, mox ut pontificatum accepit, Linum pro se in agendis aecclesiasticis, quo ipse liberius predicationi vacaret, ordinasse, illoque post annos 12 decedente, Cletum huic subrogasse; quo etiam item post anno 12 defuncto, eo anno et tempore quo ipse Petrus passus est, scilicet 14o Neronis anno, Clementi sedem commisisse, et ei suisque successoribus ligandi solvendique potestatem, sicut ipse a Christo suscepit, demum tradidisse; et huic passo [491 1Kb] sub Domiciano Anacletum successisse, cui Evaristum, et huic Alexandrum, et sic [492 1Kb] ceteros. Quae descriptiones cum sibi multum dissonae probentur, querendum cui magis credi judicetur. Consideremus ergo earum inaequalitates. [Col. 0668D] Igitur si Linus Anacletum isque Clementem successorem reliquisse accipitur, ut prior descriptio testatur, Cletus omnino de pontificum catalogo excluditur, cujus veneratio per omnes aecclesias sic celebris est, ut non solum in martyrologiis attituletur, verum etiam in canone missarum et in supplicationibus letaniarum publicitus inter Linum et Clementem recitetur. Si vero post Linum Cletus, dein Clemens, et post hunc Evaristus et Alexander numerentur, locus non habetur ubi Anacletus recipiatur, [Col. 0669A] cum Beda in martyrologio suo dicat (Opp. III, p. 300), hunc quartum post Petrum sedisse et sub Domiciano passum fuisse, ut primus sit Linus, secundus Cletus, tercius Clemens, quartus Anacletus. Sed si post Clementem Anacletus ponatur et secundum Bedam sub Domiciano passus recipiatur, necessario illud refellitur, quod antecessor ejus Clemens sub Trajano passus dicitur, cum evidenter sub Domiciano passus esse probetur, si successor ejus Anacletus ab eodem occisus non negetur. Adhuc autem argumentatur et illud: quia si Linus et Anacletus juxta quosdam, sive Linus et Cletus secundum alios, uterque post passionem Petri, quae 14o Neronis anno facta est, per annos 12 tenebat pontificatum, quod spacium per 24 annos in Domiciani [Col. 0669B] duodecimum protenditur annum, Clemens ab apostolo Petro sedem et ligandi solvendique licentiam nullatenus accepisse probatur, quod a nonnullis affirmatur. Additur et hoc, quod sanctus Dionisius Ariopagita, beati Pauli apostoli discipulus et Athenarum episcopus, cum, sicut in libro passionis ejus legitur (Acta SS. Oct. IV, p. 792), beatos apostolos Petrum et Paulum audiret Romae teneri, subrogato Athenis episcopo, properavit Romam velocius attingere, summopere desiderans, si Deus ita vellet, cum eisdem sanctis apostolis occumbere; sed cum divina dispositio vota ipsius preveniret, sanctique apostoli prius passionis gloria coronarentur quam ille Romam adiret, tandem perveniens, [Col. 0669C] Clementem, condiscipulum suum, Romanae sedi jam presidentem invenit, qui et illum in Gallias predicatorem direxit. Quae igitur fuit festinantia tanti desiderii, si per 24 annorum spacium vel amplius inter Athenas et Romam nullo potuit obsistente cohiberi? Nec enim illud refragatur quod, ostio fidei sibi aperto, causa seminandi verbum Dei aliquamdiu retardatus fuisse narratur; quia, etsi per contiguas parrochias divina semina predicandi avidus disperserat, passionis tamen desiderio fervens, ab Athenis infra 24 annos maturius Romam contendere poterat. Adhuc vero cum idem Dionisius nonagesimo sexto Dominicae incarnationis anno, qui est 14 Domiciani, passus describatur, Clemens vero, qui eum direxit in Gallias, 12o ejusdem principis [Col. 0669D] anno juxta superioris opinionem descriptionis sedem accepisse dicatur, mirum potest videri, qualiter anno nondum aut vix expleto possent omnia haec expleri, scilicet ut Dionisius de Roma in Gallias veniret, et tam cervicosum populum ignotus adhuc et advena fidei jugo substerneret, basilicam construeret, aliaque plura quae de eo leguntur, sacerdotum super his commotorum relatio Romam recurreret, divulgataque persecutione, prefectus inde missus in Galliam, Dionisium diversis poenis occideret. Liber quoque passionis Alexandri papae testatur [Col. 0670A] (Acta SS. Mai I, p. 371), quod in ordine pontificum Romanorum Clemens post Petrum primus, hoc est secundus ab illo habeatur. Sic enim ibi scriptum est: Quinto loco a beato Petro apostolo Romanae ecclesiae kathedram Alexander suscepit, et reliqua. Quod si Linus a Petro secundus dicatur, necesse est ut et Cletus ante Clementem et Anacletus post eum a numero excludantur, quatenus Alexander quintus inveniatur, scilicet ut, Petro existente primo, Lino secundo, Clemente tercio, Evaristo quarto, Alexander quinto loco subsequatur. Aliter enim Alexander quintus a Petro non habetur, quia, si Linus a Petro secundus et Cletus sive Anacletus ante Clementem fuerit positus, Alexander erit sextus; si vero Cletus ante Clementem et Anacletus [Col. 0670B] post illum ponatur, Alexander septimus habetur, nisi Clemens a Petro secundus numeretur. His et talibus allegatis pro imperitia mea propter rerum et temporum convenientiam, hos magis interim sequendos estimo, qui Linum et Cletum dicunt fuisse sub Petro [493 1Kb] , et illos quidem hoc officium, quod chorepiscopi [494 1Kb] sub episcopo tenent, administrasse; Clementem vero, Petro ipso [495 1Kb] tradente, legitimo jure successise, et idcirco eum a quibusdam primum papam vocatum, quia velut hereditario jure ligandi solvendique a Petro accepisse dicitur pontificatum, pro [496 1Kb] hoc vero ab aliis dictum tercium esse a Petro, quod sub ipso apostolo precesserint eum Linus et Cletus in sacerdotali officio. Hucusque de his. [Col. 0670C] In sequentibus vero eadem causa pro successionis ordine et temporum serie generat erroris cumulum, qui pro similitudine nominum personis inditorum inolevisse creditur ob incuriam et vitium scriptorum. Fabianus quippe papa legitur [497 1Kb] sub Decio passus, post quem Cornelius, itemque post eum in catalogo pontificum et in quibusdam etiam chronicis inveniuntur positi Lucius, Stephanus, Sixtus, Dionisius. Cum igitur Fabianus sub Decio passus legatur, Sixtus quoque, sub quo Laurentius archidiaconatum tenebat, per omnes aecclesias et legendo et cantando sub eodem passus predicetur, Decius vero non amplius quam 30 mensibus, hoc est annis duobus et dimidio, regnasse dicatur, a quibusdam etiam minus, id est anno uno et mensibus tribus, si [Col. 0670D] inter Cornelium Fabiani successorem et hunc Sixtum Lucius et Stephanus ponantur, ut quibusdam [498 1Kb] placet: consequentia rerum stare non potest, cum hic sub Decio, illi sub Valeriano et Galieno passi fuisse legantur, et Cornelius tribus annis, Lucius vero mensibus octo, Stephanus autem duobus annis [499 1Kb] Romanae sedi prefuisse in aecclesiastica hystoria dicantur. Unde satis intellegi potest, vitio scriptorum pro similitudine nominum ordinem esse confusum, et Cornelio successisse Sixtum, et huic Dionisium, illi autem Lucium, huic vero Stephanum, [Col. 0671A] cui item Sixtum, dein iterum Dionisium, sicque per ordinem reliquos. Haec autem omnia non dico, quasi pro mea garrulitate prejudicium cupiens inferre aliorum me [500 1Kb] satis [501 1Kb] satisque precellentium sententiae, sed quasi pro indagandae veritatis cupiditate, stulticiae notandus elogio, sensum meae denudans imprudentiae. Ceterum sapiens quisque pro captu suo deliberet quid pro vero tenendum dijudicet, ego vero tot et tantas varietates in hystoriographis cernens et pro tenuitate ingenioli mei mecum ruminando et ammirando perpendens, hystorias, passionum libros, chronicorum exemplaria, quae habere potui, diligenter pro meo captu percurri, multaque inveniens scriptorum neglegentia vel imperitia depravata, propter numerorum varietates [Col. 0671B] litteris designatorum, in quibus facile a diligentibus delinquitur, quanto magis a non adtendentibus, dum aut littera pro littera ponitur vel aliqua forte subducitur, in quantum meae licuit rusticitati nulliusque auctoritatis exilitati, quaedam correxi, temporaque pontificum Romanorum temporibus imperatorum, quam diligentius poteram, annexi, et ab hoc anno Dominicae incarnationis 46o, qui est primus beati Petri apostoli in pontificatu Romano, etsi non annos praesulum singulorum [502 1Kb] , quos reperire non potui, ordinem tamen cunctorum, sicut ad nos perlatus est, usque in millesimum nonagesimum nonum ejusdem incarnationis annum seriatim perduxi; ubi si sapientum judicio mea simplex placuerit diligentia nullique veritatis invidentia, gratias [Col. 0671C] Deo; sin autem, melius ostendenti veluti certi et veri cupidus desiderantissime cedo (Cf. Jos. A. J. XX, 5).---Fado successit Alexander.

Anni Alexandri.

1. 5. (HIER.) A. D. 47. Domitius orator clarus habetur, qui postea sub Nerone ex cibi redundantia in coena moritur.

2. 6. (H. m.) A. D. 48. Inter Therasiam et Theram in mari Aegeo nova insula emersit, 30 stadiorum spacio extenta. Cumanus quidam successit Tyberio Alexandro in procuratione Judaeae (Cf. Jos. l. l.).

3. 7. (H. m.) A. D. 49. Sub procuratore Judaeae Cumano tanta seditio Hierosolimis in diebus azimorum exorta est per culpam militis unius, ut coartato [Col. 0671D] in exitu portarum populo, 30 milia Judaeorum caede prostrata et compressa dicantur.

4. 8. (Jos. l. l.) A. D. 50. Herodes rex Calcidis, frater Agrippae majoris, moritur, tres filios relinquens, Aristobolum de priori natum uxore, Berenicianum et Hyrcanum ex Beronice, filia fratris sui Agrippae. Cujus regnum Claudius Agrippae juveni dedit, filio Agrippae, quia regnum patris ejus jam in provinciam redegit, eo quod ipse tunc puer erat quando pater obiit.---(H. m.) Hoc anno tanta fames [Col. 0672A] Romae fuisse dicitur, ut imperator in medio foro correptus a populo convitiisque et fragminibus panum turpissime infestatus, vix furorem plebis evaserit. Eo tempore Paulus apud Athenas aram ignoto deo superscriptam reperit.

5. 9. (Chr. W.) A. D. 51. Claudius Judaeos expulit urbe Roma.

6. 10. (H. m.) A. D. 52. Fenix apud Aegyptum visus est, quem volucrem ferunt anno 654o ex Arabia memorato loco advolare.

7. 11. (Chr. W.) A. D. 53 [503 1Kb] . Claudius Felicem Judaeae procuratorem fecit.

8. 12. A. D. 54. Symon magus auctor Symoniacae heresis extitit. (H. m.) Apollonius ex Italia ortus, Phytagoricus phylosophus, Romae pollebat, ita ut, [Col. 0672B] ipsum quoque Phytagoram fuisse, Phylostratus et alii acrioris ingenii describant.

9. 13. (Chr. W.) A. D. 55. Aegyptius quidam pseudopropheta Judaeos complures seducens a Felice obprimitur.

10. 14. (H. m.) A. D. 56. Claudius ab Agrippina uxore sua veneno, ut dicitur, interemptus est anno vitae suae 64o, cujus funus, ut quondam Tarquinii Prisci, diu occultatum est, et dum arte muliebri corrupti custodes aegrum simulant, privignus ejus Nero, Agrippinae filius, imperii jura suscepit [504 1Kb] . Anni Domitii Neronis.

(H. m.---HIER.) Anno Dominicae incarnationis 57, ab Urbe vero condita 807 [505 1Kb] , Domitius Nero, filius [Col. 0672C] Domitii Enobarbi et Agrippinae sororis Caligulae, quintus ab Augusto, sumpsit imperium, et regnavit annis 14 non plenis, scilicet annis 13, mensibus 7, diebus 28. (Jos. XX, 10.) Cujus mater Agrippina filia fuit Germanici fratris Claudii, vir autem Domitius Enobarbus ex nobilissimis Romanorum. Quo mortuo, Claudius amavit eam, et propter amorem ejus interemit uxorem suam Messalinam, ex qua habuit filium Britannicum et filiam Octaviam. Habuit etiam ex prima uxore sua nomine Petina filiam Antoniam. Ducta vero Agrippina, filium ejus Domitium in filium adoptavit eumque Neronem vocavit, et filiam suam Octaviam ei desponsavit. Agrippina vero metuens ne Britannicus regnum a patre perciperet, de morte Claudii cogitavit. Quo mortuo, repente principem [Col. 0672D] militiae Burrum cum tribunis prepotentibus misit, qui Neronem de castris adductum more principis adorarent. Qui, hoc modo accepto imperio, Britannicum quidem veneno latenter occidit, matrem vero propriam interfecit, hoc ei retributionis impendens. (H. m.) Per quinquennium autem primum bonus apparuit, in tantum ut quidam scripserint Trajanum solere de eo dicere cunctos principes longe distare a Neronis quinquennio. (OROS. VII, 7, AUR. VICTOR.) Reliquum vero quod a quinque annis supervixit [Col. 0673A] ita Caligulae avunculi sui vestigia secutus est, immo supergressus est, ut turpe sit dicere ad quantam malignitatem pervenerit. (H. m. et H. R.) Plurimam senatorum partem interfecit, equestrem ordinem pene destituit, bonis omnibus hostis fuit. Libidinibus porro tantis agitatus est, ut ne a matre quidem vel sorore ullave consanguinitatis reverentia referatur abstinuisse, virum in uxorem duxerit, ipse amictus nubentium virginum specie, convocato senatu ad placitandum de ratione dotis, ipsisque nuptias celebrantibus, pelle coopertus, fere a viro ut uxor ductus sit. Parricidia multa commisit, matre, fratre, sorore, uxore ceterisque consanguineis interfectis. Urbem Romam per sex dies et noctes incendit, ut quale esset incendium Trojae videret; ipseque [Col. 0673B] stans in altissima turri laetusque prospectans flammas, tragico indutus habitu, Illiadem tragediam canebat. In re militari nichil omnino ausus, Britanniam pene amisit. Auxit molem facinorum ejus temeritas impietatis in Deum. Primus enim persecutionem in Christianos movit per omne regnum suum, ipsumque nomen exstirpare cupiens, principes apostolorum Petrum et Paulum occidit. Ipse Vespasianum cum filio suo Tito ad destruendam Hierosolimam misit. Inter haec Galba Hyspaniae pretor et Gaius Julius imperium corripuere. Nero autem, omnibus execrabilis, hostis a senatu judicatus est; decretum [506 1Kb] est, ut, furca collo ejus inserta, nudus per publicum duceretur, et virgis usque ad mortem caesus, de saxo precipitaretur. Quod ille audiens simulque [Col. 0673C] adventum Galbae comperiens, fugit e palatio, noctisque medio Urbe egressus est. Secuti sunt autem eum Phaon et Epafroditus et Nefitus et spado Nesporo, quem quondam exsectum in mulierem formare temptaverat. Cumque venisset in suburbanum liberti sui, quod est inter Salariam et Numentanam viam ad quartum Urbis miliarium, ictu gladii se percutere voluit, sed trepidante manu hoc perficere non potuit. Et cum nullum inveniret a quo feriretur, exclamavit dicens: Itane nec amicum nec inimicum habere possum. (AUR. VICTOR.) Videns hoc Nesporo adjuvit manum trementem; et ita periit anno vitae suae 31o, imperii 14o, sicque omnis Augusti familia in eo consumpta est. (H. m.) Hujus temporibus Romae pollebant Seneca tragicus et phylosophus, [Col. 0673D] Musonius et Plutarchus phylosophi, Juvenalis et Persius satyrici, Lucanus quoque, filius fratris Senecae, et Statius.

Anni Neronis.

1. 11. (Chr. W.) Primo autem Neronis anno Festus successit Felici presidi.

2. 12. (HIER.) A. D. 58. Paulus apostolus apud Festum, presente Agrippa rege, religionis suae rationem exponens, ab eodem Festo vinctus Romam mittitur, ubi et Petrus occurrens, Paulum convenit [Col. 0674A] (v. supra); et quia Linus jam excessit, Cletum in locum ejus subrogavit, qui et ipse annis 12 aecclesiam rexit; Petrus [507 1Kb] vero predicationi deservivit. (Chr. W.) Hucusque librum actuum apostolorum Lucas perduxit evangelista.

3. 13. (HIER.) A. D. 59. Probus Beritius eruditissimus gramaticus claruit.

4. 14. A. D. 60. Statius Sursulus poeta Colosensis celebris fuit.

5. 15. A. D. 61. Terremotus Romae et eclypsis solis facta est.

6. 16. (Chr. W.) A. D. 62. Festo succedit Albinus in presidatu Judaeae.

7. 17. (HIER.) A. D. 63. Jacobus, frater Domini, lapidatur a Judaeis, et Symeon [508 1Kb] , frater ejus, in locum [Col. 0674B] ejus constituitur.

8. 18. (Chr. W.) A. D. 64. Marcus evangelista passus est Alexandriae.

9. 19. A. D. 65. (HIER.) Persius moritur anno aetatis [509 1Kb] 29o. Ante mensam Neronis fulmen cecidit.

10. 20. A. D. 66. Anneus Lucanus Cordubensis poeta in Pisoniana conjuratione deprehensus, brachium ad secandas venas prebuit.

11. 21. A. D. 67. Nero incendit Romam ad similitudinem Trojae.

12. 22. A. D. 68. Anneus Seneca Cordubensis, praeceptor Neronis et patruus Lucani, jussus a Nerone genus mortis eligere, incisione venarum et haustu veneni interiit. Cujus frater Junius Gallio, egregius declamator, propria se manu [510 1Kb] interfecit; [Col. 0674C] frater vero illorum Lucius Anneus Melas bona filii sui Lucani a Nerone promeruit.

13. 23. (Chr. W.---Cf. Jos. De b. J. III.) A. D. 69. Vespasianus dux exercitus adversum Judaeos, qui Gessii Flori, successoris Albini, avariciam non ferentes, rebellabant, a Nerone missus, inter ceteras urbes [511 1Kb] Jotapatam munitam civitatem cepit, in qua et Josippum, qui et Josephus, ducem belli comprehendit. Qui cum interficiendus esset a Romanis, predixit Vespasiano quod ipse imperator futurus esset, sicque vitam promeruit. Hic est scriptor Antiquitatum.

14. 24. A. D. 70. Petrus apostolus, peracto predicationis suae tempore, iterum veniens Romam [512 1Kb] , [Col. 0674D] defuncto Cleto discipulo suo, Clementi kathedram Romanam commisit, dans ei suisque successoribus potestatem ligandi et solvendi, sicut ipse accepit a Domino, eodemque [513 1Kb] anno ipse Petrus jubente Nerone crucifixus est, Paulus vero decollatus. Sedit autem Clemens ann. 19, menses 5, passusque est sub Domiciano 9 kal. Decembr., licet quidam (BEDA Mart., p. 351) contendant eum passum sub Trajano. Secundum aecclesiasticam hystoriam (EUS. H. e. III, 12) primus post Petrum Linus hoc anno Romanam suscepit aecclesiam et per 12 rexerat annos. Nero autem post interfectionem apostolorum se ipsum [Col. 0675A] interfecit ordine supra scripto [514 1Kb] , ut in Romana legitur hystoria, cum quidam scribant illum in silva errantem a lupis esse devoratum. (AUR. VICTOR.) Hunc Persae in tantum dilexerunt, ut legatos mitterent Romam, multum rogantes, ut concederetur illis licentia fabricandi ei sepulchrum. Ceterum omnes aliae provinciae et tota Roma de interitu ejus nimis exultaverunt, in tantum ut omnes vestiti pilleis manumissionum, quod tunc erat signum liberationis, quasi ab impio domino liberati, victoriam celebrarent.---(HIER.) Ignatius Antiochiae secundus ordinatur episcopus, cum eum precesserit Evodius.

Galba.

25. (H. m.) Anno Dominicae incarnationis 71, ab Urbe vero condita 821, Galba, antiquissimae nobilitatis [Col. 0675B] senator, de Sulpiciorum genere progenitus, cum septuagesimum tercium gereret aetatis annum, ab Hyspanis et Gallis electus, mox ab universo exercitu libenter imperator acceptus, statim ut Neronis mortem audivit, Romam venit, sextusque ab Augusto mensibus 7 regnavit. Hujus privata vita insignis fuit militaribus et civilibus rebus; sepe fuit consul; sepe proconsul, sepe dux in gravissimis bellis, militem suum ita severissime tractans, ut, ingresso eo in castra, diceretur statim ab altero ad alterum: Disce militare, Galba venit, non Getulicus. Imperium vero adeptus, cum avariciae vitio segnitiaque omnes offenderet, Pisonem quendam nobilem adolescentem in filium regnumque adoptavit; ipse autem mense septimo in medio Romanae urbis foro decollatus est, [Col. 0675C] insidiis cujusdam Otthonis, qui post eum arripuit regnum (cf. OROS. VII, 8. H. m.).

Ottho

Lucius Ottho, occisis Galba et Pisone, invasit imperium Romanorum, ortus ex opido Ferentino, materno genere nobilior quam paterno, neutro tamen obscuro; in privata vita mollis, maximeque in adolescentia turpis et Neronis [515 1Kb] familiaris, in imperio vero documentum sui non potuit ostendere. Nam cum hisdem temporibus quibus Ottho Galbam [516 1Kb] occiderat, etiam Vitellius a Germanicis exercitibus imperator factus esset, bellum contra Vitellium suscepto, tribus levibus praeliis Ottho [517 1Kb] victor extitit, uno apud Alpes, alio circa Placentiam, tercio circa locum quem Castores vocant; quarto cum apud Betriacum in [Col. 0675D] Italia victus esset levi praelio, ingentes tamen copias habens ad bellum, sponte semet occidit, 38o aetatis anno transacto, 95o imperii die, scilicet mense 4o. Hic propriis militibus tam amabilis fuit, ut plerique, viso ejus corpore mortuo, suis manibus interirent.

Vitellius.

Vitellius, Romam victor ingressus, vi Romano potitus [Col. 0676A] est imperio, familia honorata magis quam nobili ortus (cf. OROS. l. l.). Nam pater ejus Lucius Vitellius non admodum clare natus est, tres tamen ordinarios gesserat consulatus. (H. R. et H. m.) Hic cum multo dedecore imperavit, multa sevitia ceterisque vitiis notabilis, maxime ingluvie et voracitate, quippe qui de die quarto vel quinto sepe [518 1Kb] fertur epulatus. Notissima certe coena memoriae mandata est, quam ei Vitellius, frater ejus, exhibuit, in qua super ceteros sumptus duo milia piscium et septem milia avicellorum [519 1Kb] apposita sunt. Interim Vespasianus Hierosolimam obsidens, audita Neronis morte, a militibus imperator creatus est. Quod audiens Vitellius, Sabinum, fratrem Vespasiani, cum multis aliis in Capitolio incenso interfecit. Unde a militibus [Col. 0676B] Vespasiani sub muris Urbis habito praelio superatus, cum in quandam cellulam palatio proximam se contrusisset, turpiter inde protractus, vinctis post tergum manibus, resupinato capite, gladio ad mentum subposito, per forum ad spectaculum vulgi ducitur; multisque fimum et coenum in faciem ejus mittentibus, minutis ictibus excarnificatus, unco inde trahitur et in Tyberim projicitur, anno aetatis 57o, imperii autem mense 8o. (HIER.) Hi tres post Neronem rapuerunt imperium, Galba in Hyspania, quo missus erat cum exercitu, Ottho Romae, Vitellius in Germania, regnaveruntque anno uno et mensibus sex.---Antiochiae secundus ordinatur episcopus Ignatius.

Anni Vespasiani.

[Col. 0676C] Anno Dominicae incarnationis 72, ab Urbe condita 822. Vespasianus in Judaeam a Nerone cum exercitu missus, comperta morte Neronis, ab exercitu imperator efficitur; dimissoque Tito filio suo in Judaea ad obsidendam Hierosolimam, ipse per Alexandriam profectus est Romam, ubi, accepto imperio, septimus [(220) 1Kb] ab Augusto, regnavit annis 9; obscure quidem natus (H. m. et H. R.), sed vir militari virtute precipuus et optimis comparandus, utpote qui a Claudio missus in Germaniam, deinde in Britanniam [520 1Kb] , tricies et bis cum hoste conflixit multumque Romano imperio adjecit. Hic in imperio moderate se gessit. Inter cetera namque bona hanc gratiam habuit, ut inimicicias in corde non retineret, in tantum ut filiam predicti Vitellii inimici sui, multis [Col. 0676D] dotatam divitiis, nobilissimo traderet marito. Hic cum ab amicis moneretur [521 1Kb] ut caveret se a Tametio Pomposiano, de quo sermo vulgabatur quod regnaturus esset, consulem illum fecit, alludens tali cavillo: Quando regnum acceperit, talis beneficit memor erit. Talibus sepe verbis jocularibus amicorum iras placavit. Cumque Romam incendiis ruinisque veteribus destitutam repararet, ac multa regno [Col. 0677A] Romano adjiciens, cum Tito filio de superatis Judaeis triumpharet, cunctisque amabilis existeret: profluvio ventris fessus, in villa propria circa Sabinos interiit, anno aetatis [522 1Kb] 79.

26. 1. (Chr. W.---H. m.) Cujus anno primo Titus, filius ejus, Judaeos inenarrabili fame cruciavit obsessos, premens eos diversis bellicis instrumentis.

2. Anno Dominicae incarnationis 73. Hierusalem a Tito capitur, non sine multo suorum sanguine, subversaque civitate, 600 milia [523 1Kb] Judaeorum interfecit, ut Cornelius et Suetonius referunt. Josephus vero, qui et Josippus, unus ex Judaeis, qui ei tunc bello prefuit, scribit undecies centena milia fame perisse et gladio, et centum milia captivorum publice venundata. (HIER.) Ut autem tanta multitudo [Col. 0677B] Hierosolimis reperiretur, causam azimorum fuisse refert, ob quae ex omni gente Judaeorum ad templum confluentes, urbe quasi carcere sunt inclusi. Oportuit enim ut hisdem diebus paschae interficerentur, in [524 1Kb] quibus Salvatorem interfecerunt. Colligitur autem omne tempus in secundum annum Vespasiani et subversionem Hierosolimorum novissimam a 15 anno Tyberii caesaris et ab exordio evangelicae predicationis anni 42, a captivitate autem quam ab Antiocho passi sunt Judaei anni ducenti, a secundo anno Darii, quo reaedificabatur templum, 590; a prima vero [525 1Kb] aedificatione sub Salomone anni 1102.

3. A. D. 74. Vespasianus Capitolium coepit reaedificare.

[Col. 0677C] 4. A. D. 75. Seditio in Alexandria orta est.

5. A. D. 76. Colossus erectus est, habens altitudinem pedum centum et septem.

6. (Chr. W.) A. D. 77. Josephus hystoriographus claruit.

7. (HIER.) A. D. 78. Tres civitates Cipri terremotu corruerunt.

8. A. D. 79. Pestilentia Romae tanta facta est, ut intra non multos dies decem ferme milia hominum morerentur.

9. A. D. 80. Vespasianus profluvio ventris mortuus est.

Anni Titi.

(H. R. et H. m.) Anno Dominicae incarnationis 81, [Col. 0677D] ab Urbe condita 831, Titus, Vespasiani et Domitillae filius, octavus ab Augusto, imperium suscepit, et duobus annis duobusque mensibus regnavit. Hic etiam Vespasianus ex nomine patris dictus est, vir in utraque lingua, scilicet Greca et Latina, disertissimus, bellicosissimus, moderatissimus, omniumque genere virtutum mirabilis, adeo ut Amor et Delitiae generis humani diceretur. Tantae vero [526 1Kb] largitatis erat, ut nulli a se petenti negaret. Cumque reprehenderetur ab amicis cur hoc faceret, respondit nullum debere ab imperatore tristem exire. [Col. 0678A] Quadam itaque die dum [527 1Kb] recordaretur in coena quod ea die nulli quicquam prestitisset, dixit assidentibus: Amici, hodie diem perdidi. Anno autem aetatis suae 42o obiit in eadem villa qua et pater ejus. Tantus vero planctus fuit in urbe Roma pro morte ejus, quasi orphani relinquerentur a patre.

1. (HIER.) Primo igitur imperii sui anno amphitheatrum Romae aedificavit, in cujus dedicatione 5 milia ferarum [528 1Kb] occidit.

(H. m.) A. D. 82. Repentinum incendium Romae per triduum fuit. Secundum [529 1Kb] aecclesiasticam hystoriam (EUS. H. e. III, 12, 14), defuncto Lino, Anacletus ordinatur papa, seditque annos 12; sed alii hoc negant [530 1Kb] .

Anno Dominicae incarnationis 83, ab Urbe condita [Col. 0678B] 833, Domicianus, Vespasiani et Domitillae filius, frater Titi junior, nonus ab Augusto, regnare coepit, et annis 15 ac mensibus sex regnavit. (H. m.) Iste primum finxit se misericordem et modestum esse, mox Tyberio aut Caligulae vel Neroni similior quam patri aut fratri, ad omnia vitiorum genera progressus est, in tantum ut pro sceleribus omnibus secundo Christianos persequeretur, primus post Neronem; (H. m.) in qua persecutione Johannem apostolum et evangelistam ob predicationem verbi divini in Pathmos insulam relegavit, et Flaviam Domitillam, filiam sororis Flavii Clementis, in Pontianam [531 1Kb] insulam cum multis aliis exiliavit, multosque nobiles ex Romanis necavit. Hic dominum ac deum se appellari scribique jussit, nullamque nisi auream [Col. 0678C] vel argenteam statuam sibi in palatio statui permisit. In tantam vero mentis segnitiem devenit, ut, remotis omnibus, solus in palatio muscarum persequeretur agmina. Quem cum quidam percunctaretur an aliquis esset in palatio, respondit: Ne musca quidem. Cumque odiosus esset omnibus, conjuratione suorum interfectus est in palatio, asscita in consilium uxore sua Domicia ob amorem Paridis hystrionis, anno vitae suae 35o. Funus ejus per vispilliones cum ingenti dedecore exportatum et ignobiliter est sepultum, senatusque nomen ejus abradendum [532 1Kb] decrevit, ne quis eum imperatorem nominaret. Hic in arte sagittandi tam doctus fuit, ut inter expansos digitos hominis a longe stantis sagittam [Col. 0678D] transmitteret.

1. (HIER.) Hic primo anno suo eunuchos fieri prohibuit.

2. (Chr. W.) A. D. 84. Titus decreto senatus inter deos reputatur.

3. (HIER.) A. D. 85. Domicianus plurimos senatorum in exilium mittit [533 1Kb] .

4. (Chr. W.) A D. 86. Anianus primus post Marcum Alexandriae, episcopus obiit, post 22 episcopatus sui annum. Cui Abilius secundus successit.

5. (HIER.) A. D. 87. Quintianus [534 1Kb] ex Hyspania [Col. 0679A] Calagurritanus primus Romae publicam scolam [535 1Kb] habuit et salarium e fisco accepit.

6. A. D. 88. Domicianus mathematicos et phylosophos Urbe pepulit.

7. A. D. 89. Anacletus, tertius a Petro, Clementi successit, sedensque ann. 12, menses 10, passus est sub Trajano, 6 Kal. Mai.

8. (HIER.) A. D. 90. Domicianus forum et multa aedificia fecit.

9. (Chr. W.) A. D. 91. Heresis Menandri et aliorum multorum exoritur.

10. A. D. 92. Domicianus de Dacis et Germanicis triumphavit.

11. A. D. 93. Domicianus prohibuit vites in urbibus seri [536 1Kb] .

[Col. 0679B] 12. (HIER.) A. D. 94. Domicianus persecutionem secundam in Christianos, primus post Neronem, movit. Juxta [537 1Kb] aecclesiasticam hystoriam (EUS. H. c. III, 14, 34.) in urbe Roma Anacletus, 12 annis in episcopatu exactis, sacerdotii sedem Clementi tradidit, quam ille 9 annis tenuit.

13. (HIER.) A. D. 95. Domicianus multos nobilium perdidit.

14. (Vita S. Dion.) A. D. 96. Dionisius Ariopagita, primus Atheniensium episcopus a Paulo apostolo constitutus, sed postea in Gallias predicator directus, apud Parisium decollatus est cum Rustico et Eleutherio, sub Sisinnio prefecto, anno a passione Domini 64.

15. (HIER.) A. D. 97. Flavia Domitilla in insulam [Col. 0679C] Pontianam exiliata est.

16. (Chr. W.) A D. 98. Domicianus a suis interfectus est.

Nerva.

1. (H. m.) Anno Dominicae incarnationis 99, Urbis vero [538 1Kb] conditae 849, Nerva Cocceius, opido Narniensi genitus, mediae nobilitatis, admodum senex, decimus ab Augusto, suscepit imperium, regnavitque anno uno, menses quatuor, dies octo. Hic in privata vita moderatus et strenuus, in imperio civilissimum se et aequissimum prebuit. (HIER.) Hic ex decreto senatus constituit irritum fieri quicquid Domicianus fieri jussit, et edicto suo exules omnes revocavit. (H. m.) Unde et sanctus Johannes apostolus ab exilio Ephesum rediens, et aecclesiam heresibus [Col. 0679D] turbatam inveniens, hortatu fratrum evangelium scripsit, quo fidem rectam confirmavit (Cf. BEDA CHR.). Nerva vero, adoptato in regnum Trajano, morbo confectus obiit, mense quinto anni secundi imperii sui, aetatis [539 1Kb] anno 72 (Cf. HIER.).

Anni Trajani [540 1Kb] .

(H. m.) Anno Dominicae incarnationis centesimo, Urbis vero [541 1Kb] conditae 850. Ulpius Trajanus Crinitus, ex urbe Tudertina genitus, genere Hyspanus, [Col. 0680A] ex familia antiqua magis quam clara, cum tamen pater ejus consul esset, apud Agrippinam, nobilem Galliae civitatem, imperator factus est, regnavitque, undecimus ab Augusto, annis 19, menses 6, dies 15. Hic rem publicam ita administravit ut omnibus principibus merito preponeretur. Nam cum duo sint quae ab egregiis principibus expetantur [542 1Kb] , sanctitas domi, in armis fortitudo, utrobique prudentia, tantus in eo maximarum rerum fuerat modus, ut quasi temperamento quodam virtutes miscuisse videretur, nisi quod cibo vinoque paululum deditus erat. Laboris patiens fuit, justiciae jurisque humani et divini tam repertor novi quam veterum custos. (AUR. V.) Multa Romano imperio adjiciebat, multa beneficia per totum orbem quibusque prestabat; fuit [Col. 0680B] enim bellicosus et in omnibus bonis studiosus. (H. m.) Hunc cum amici culparent, quod nimium communis esset erga omnes, respondit: Imperator talis esse debet erga subjectos, quales erga se imperatores esse optaret ipse privatus. Hujus ergo imperium credebatur divinitus datum in remedium perditi et prostrati senatus Romani, pro eo quod pleraque magnifica illud denunciaverint [543 1Kb] , in quibus illud precipuum, quod cornix e fastigio Capitolii Attico sermone clamavit: kalos. Hic postea deceptus errore, cum persecutionem terciam moveret in Christianos, et Plinius Secundus, qui inter ceteros judices, ut Tertullianus refert, persecutor datus erat, ei suggereret, eos homines nichil morte dignum gerere, nisi quod diis non immolarent, et Christum [Col. 0680C] veluti Deum, ante lucem surgentes, laudarent, a malis vero omnibus abstinerent: rescripsit ei Trajanus Christianos pro fide nullatenus inquirendos; sicque persecutio sedata est. Igitur Trajanus post ingentem gloriam bello domique quesitam e Perside rediens, apud Seleuciam Ysauriae profluvio ventris exstinctus est, anno vitae suae 63o, mense primo, die 4o, mense [544 1Kb] vero 7o anni vicesimi regni sui. Cujus exusti corporis cineres in urna aurea relati Romam, humati sunt in foro Trajani sub ejus columna, cujus altitudo 140 pedes habet, et imago subposita est, triumphantium more invecta, senatu et exercitu preeunte, solusque omnium intra Urbem sepultus est. Hujus memoriae tantum delatum est, ut usque ad nostram aetatem non aliter in senatu [Col. 0680D] principibus acclamaretur nisi: Felicior Augusto, melior Trajano (cf. H. R.).

1. (Chr. W.) Hujus anno primo Johannes apostolus et evangelista apud Ephesum obdormivit, anno a passione Domini 68o, vitae suae 99o.---(HIER.) Alexandriae tercius ordinatur episcopus Cerdo, qui sedit ibi annis 11.

2. A. D. 101. Nerva jussu senatus inter Deos refertur [545 1Kb] .

[Col. 0681A] 4. (Chr. W.) A. D. 103. Evaristus papa quartus ordinatur, sedensque annis 8, patitur sub Trajano, 6. Kal. Novembris.

5. A. D 104. Trajanus multos Romano subjecit imperio.

7. A. D. 106. Trajanus de Dacis et Scytis triumphavit.

8. (HIER.) A. D. 107. Terremotu quatuor urbes Asiae subversae sunt.

10. A. D. 109. Trajanus persecutionem quartam [546 1Kb] movit in christianos, in qua Symeon, filius Cleophae, qui in Hierosolimis episcopatum tenuit post Jacobum, crucifigitur, cum esset annorum 120; pro quo Justus ordinatur. (Chr. W.) Ignatius quoque secundus Antiochiae episcopus Romam adductus, [Col. 0681B] bestiis traditur; pro quo tercius Heros constituitur (HIER.).

11. A. D. 110. Plinius Secundus clarus habetur, et pro christianis agit.

12. A. D. 111. Alexander quintus Romanae aecclesiae papa ordinatur, sedensque annis 10, cum Eventio et Theodolo patitur 5 Nonas Mai sub Adriano, duce Aureliano (cf. Chr. W.). Quartus Alexandriae ordinatur episcopus nomine Primus, seditque annis 12 (HIER.).

14. A. D. 113. Tres civitates Galatiae terremotu corruerunt.

15. A. D. 114. Hierosolimae quartus episcopus ordinatur Zacheus, post quem Tobias quintus, Benjamin sextus, Johannes septimus, Mathias octavus, [Col. 0681C] Philippus nonus, Seneca decimus, Justus undecimus [547 1Kb] , Levi duodecimus, Effrem tredecimus, Joses vel Joseph decimus quartus, Judas decimus quintus. Hi quindecim ab apostolis usque ad eversionem et restaurationem Hierusalem, quae sub Adriano facta est, ex circumcisione prefuerunt Hierosolimis a passione Domini per annos fere centum et sex.

16. A. D. 115. Trajanus Armeniam et Syriam ac Mesopotamiam fecit provincias.

18. A. D. 117. Salaminam Cypri urbem subverterunt Judaei.

19. A. D. 118. Trajanus profluvio ventris moritur. His temporibus apud Asiam supererat adhuc et [Col. 0681D] florebat ex apostolorum discipulis Policarpus Smirneorum aecclesiae episcopus, et Papias similiter apud Hierapolim sacerdotium gerens.

Anni Adriani.

(H. m.) Anno dominicae incarnationis 119. Urbis conditae 870. Helius Adrianus, genere Italicus, filius Adriani qui fuit consobrinus Trajani, de Adria civitate agri Piceni, unde et mare Adriaticum dicitur, duodecimus ab Augusto, imperator efficitur, regnavitque annis 21. Hic licet esset filius consobrini Trajani, noluit tamen eum [548 1Kb] adoptare. Sed sine voluntate [Col. 0682A] ejus factus est imperator, operam tamen dante Plotina, uxore Trajani. Unde et gloriae Trajani invidens, tres provincias reliquit, quas Trajanus adjecit, Armeniam, Assyriam et Mesopotamiam. Hic eruditissimus et facundissimus fuit Greco Latinoque sermone, acutus nimis ad interrogandum et respondendum, ordinata respondens ordinatis, jocosa jocosis, maledica maledicis, cantilenam cantilenis, ficta fictis, ita ut premeditatum crederes eum contra omnia. In omnibus enim omnia studia Atheniensium secutus est, in loquendo, in canendo, in psallendo, in medicinae artem discendo, in musica, in geometria. (AUR. V.) Item pictorum et figulorum scientiam habuit, et omnia haec perfecte didicit aliaque multa, ita ut rara esset res illi non experta, et [Col. 0682B] super quam credi possit [549 1Kb] haec in memoria retinebat, loca, res, causas, milites, et eos quos numquam videbat propriis nominibus appellabat. Fuit homo varius et [550 1Kb] multiplex ac multiformis, dissimulator in bono et malo [551 1Kb] ; et ut bonum se ostenderet, vitia quae habebat callide abscondebat. (H. m.) Hic per Quadratum, apostolorum discipulum, et per Aristidem Atheniensem, virum fide sapientiaque plenum, et per Serenum Granium legatum libris de christiana religione compositis instructus, mitior christianis efficitur. (JORD. DE r. s.---H. m.) Multos labores sustinuit orbem circuiendo et multa reparando, Alexandriam et Hierosolimam dudum subversas restauravit, Judaeos denuo rebelles ultima caede perdomuit, ablata eis licentia Hierosolimam [Col. 0682C] introeundi, quam ipse in meliorem statum in eo loco, ubi Dominus [552 1Kb] extra portam crucifixus est, restauravit et Heliam de suo nomine vocavit. (BEDAE CHR.) Obiit [553 1Kb] in Campania apud Baias morbo subcutaneo, anno aetatis suae 62o, imperii 21o, mense decimo.

1. (Chr. W.) Primo anno suo Alexandriam publicis [554 1Kb] restauravit impensis.

2. (HIER.) A. D. 120. Senatus inter deos refert Trajanum.

3. (Chr. W.) A. D. 121. Alexander papa passus est. Cui succedens Sixtus papa sextus, sedit annis 9, patiturque sub Adriano, 8 Idus Aprilis.

4. (HIER.) A. D. 122. Justus Alexandriae quintus [Col. 0682D] ordinatur.

8. A. D. 126. Saturnides et alii duo heresim condiderunt.

10. (Chr. W.---HIER.) A. D. 128. Quadratus, apostolorum discipulus, et Aristides Atheniensis noster phylosophus libros de fide composuerunt.

12. (Chr. W.) A. D. 130. Thelesphorus papa 7us ordinatur, sedensque annis 10, patitur sub Adriano, Nonas Januar. (BEDAE MART.) Hic constituit missas in sancta dominicae [555 1Kb] nativitatis nocte celebrari, et tempore sacrificii Gloria in excelsis cantari. [Col. 0683A] (HIER.) Antiochiae 4us episcopus Cornelius ordinatur.

13. (Chr. W.) A. D. 131. Nicopolis et Caesarea terremotu corruerunt.

14. (HIER.) A. D. 132. Eumenes Alexandriae sextus ordinatus [556 1Kb] , sedit annis 13.

19. (Chr. W.) A. D. 137. Hierosolima ab Helio Adriano restaurata et ab ejus nomine Helia vocata est.

20. (HIER.) A. D. 138. Marcus Hierosolimae ordinatur episcopus primus ex gentibus, cum antea fuerint quindecim ex circumcisione.

21. (JORD. De r. s.) A. D. 139. Adrianus morbo subcutaneo moritur. Hoc regnante, Aquila Ponticus Scripturas sacras de Hebreo transtulit in Grecum.

[Col. 0683B] Anni Antonini. Anni ab initio 4100.

(H. m.) Anno dominicae incarnationis 140. Urbis conditae 891. Antoninus Fulvius Boionius, qui propter clementiam postea cognominatus est Pius, genere [557 1Kb] claro, sed non admodum vetere, tercius decimus ab Augusto, sortitus est imperium regnavitque annis 22, menses tres. (AUR. V.---H. m.) Iste ab Adriano adoptatus est in filium, cujus et gener fuit, vir insignis, et qui merito Numae Pompilio conferatur, sicut et Trajanus Romulo aequatur. Vixit ingenti honestate privatus, major in imperio, nulli acerbus, cunctis benignus, in re militari gloriae moderator, defendere magis provincias quam ampliare studens, viros aequos ad [558 1Kb] amministrandam rem publicam querens. Et cum orbem terrae nullo [Col. 0683C] bello per annos 22 auctoritate sola rexerit, adeo tremebant eum et amabant cuncti reges et nationes ac populi, ut parentem sive patronum magis quam dominum vel imperatorem eum reputarent, omnesque in morem caelestium propicium optantes, de controversiis inter se judicem poscerent. Obiit autem anno vitae suae 77.

1. (Chr. W.) Primo hujus anno Yginus papa octavus ordinatus, sedit annis 4, decessitque 4 Idus Januar. (BEDAE MART.) Hic clerum constituit et gradus distribuit.

2. (Chr. W.) A. D. 141. Valentinus et Cerdo aecclesiam impugnant heresi.

3. (HIER.) A. D. 142. Idem heresiarchae Romam [Col. 0683D] venerunt.

4. (BEDA.) A. D. 143. Justinus phylosophus librum pro christiana religione compositum Antonino obtulit eumque benivolum erga christianos fecit.

5. (Chr. W.) A. D. 144. Pius papa nonus sedit annis 15; migravit [559 1Kb] 5 Idus Julii.

6. (HIER.) A. D. 145. Antiochiae quintus constituitur episcopus Heros.

7. A. D. 146. Alexandriae septimus ordinatur Marcus per [560 1Kb] annos 10.

[Col. 0684A] 11. A. D. 150. Apollonius Stoicus Calcedonicus claruit.

14. A. D. 153. Crescens quidam Cynicus phylosophus in Justinum, nostri dogmatis phylosophum, persecutionem movit, quia illum gulosum et phylosophiae prevaricatorem esse coarguit, in qua persecutione Justinus gloriose pro Christo sanguinem fudit.

15. A. D. 154. (EUS. H. e. IV, 13.) Antoninus commotus heresi Crescentis, universis Asiae plebibus scripsit epistolam pro christianis.

16. A. D. 155. (HIER.) Alexandriae Celadion [561 1Kb] ordinatur octavus, qui sedit annis 14.

20. A. D. 159. (Chr. W.---HIER.---BEDAE MART.) Anicetus papa decimus ordinatur, qui sedit annis 10. [Col. 0684B] Sub quo Policarpus Romam veniens, multos correxit, quos Valentini et Cerdonis error subvertit. Hic ergo Anicetus constituit, ut clerus comam non nutriat, passusque est sub Marco et Severo 16 Kalend. Maii.

21. A. D. 160. (HIER.) Hierosolimae post Marcum ordinatur Cassianus 17us, deinde Publius 18us, Maximus 19us, Julianus [562 1Kb] 20us, Gaianus 21us, Simmachus 22us, Gaius 23us, Julianus 24us, Capito 25us.

22. A. D. 161. Antoninus obiit apud Dorium villam suam.

Anni Antonini Veri

(H. m.) Anno dominicae incarnationis 162, ab Urbe condita 913. Marcus Aurelius Antoninus Verus, [Col. 0684C] 14us ab Augusto [563 1Kb] , imperium adeptus est, in quo regnavit annis 19. Iste haut dubie nobilissimus fuit, quippe cujus origo paterna a Numa Pompilio, materna vero a Solentino rege pendebat. (AUREL. VICT.) Hic omnes virtutes et caeleste habebat ingenium, et in calamitatibus publicis factus est quasi defensor, et si in illis temporibus ipse non fuisset, sine dubio gloria Romana perisset. (H. m. H. R.) Iste propinquum suum Lucium Annium Antoninum Severum, qui erat gener Antonini Pii, nova benivolentia consortem imperii fecit, tumque primum Romana res publica duobus aequo jure imperium amministrantibus paruit, cum usque ad illos semper singulos habuisset augustos. Hi bellum contra Parthos gesserunt, [Col. 0684D] ad quod tamen Lucius Annius Severus perrexit, multaque et ingentia per se ducesque suos peregit, rediensque cum victoria, in Venetia obiit, anno imperii 11o, sicque Marcus Antoninus iterum solus imperium obtinuit.

1. (HIER. et H. m.) Primo hujus anno Vologenus rex Parthorum post victoriam Trajani tunc primum rebellans, vicinas sibi Romanas provincias depopulatus est, contra quem Lucius Annius profectus est.

2. (HIER.) A. D. 163. Lucio caesari Athenis sacrificanti [Col. 0685A] ignis in coelo ab occidente in orientem ferri visus est.

3. A. D. 164. Fronto orator insignis habetur, qui Marcum Antoninum Verum Latinis litteris erudivit.

4. A. D. 165. Seleucia urbs Assyriae cum trecentis milibus hominum a Romanis capta est.

6. A. D. 167. Orta persecutione quarta a Nerone, sub his regibus Policarpus et Penius et alii multi passi sunt.

8. (Chr. W.) A. D. 169 [564 1Kb] . Sother papa 11us ordinatur, sedensque annis 9, decessit 11. Kal. Mai. (HIER.) Agrippinus Alexandriae nonus ordinatur episcopus.

9. A. D. 170. Theophylus, vir sapiens, ordinatur [Col. 0685B] Antiochiae 6us.

10. A. D. 171. (EUS. H. e. IV, 21, 22.) Dionisius Chorinthiorum episcopus clarus habetur, sed et Pinitus Cretensis episcopus, Melito Sardensis, Philippus [565 1Kb] et Apollinaris, Musanus et Modestus, et precipue Hyreneus Lugdunensis episcopus. Egesippus quoque his temporibus claruit, qui sub Aniceto papa Romam veniens, usque ad Eleutherium papam permansit, multaque ingenii sui monimenta reliquit.

11. A. D. 172. (V. supra.) Lucius Annius Antoninus [566 1Kb] Severus obiit, et Aurelius Marcus Antoninus Verus regnum solus obtinuit, sed Lucium Commodum filium suum regni consortem fecit (HIER.).

12. A. D. 173. Melito Sardensis episcopus apologeticum Antonino imperatori pro christianis dedit.

[Col. 0685C] 16. A. D. 177. Antiochiae 7us ordinatur Maximinus.

17. A. D, 178. Eleutherius papa 12us ordinatus, sedensque annis 13, decessit 8 Kal. Junii. Ad hunc Lucius rex Britanniae litteras misit, rogans ut baptizaretur, quod et impetravit (cf. Chr. W. et BEDAM).

19. A. D. 180. (Chr. W.) Antoninus in Pannonia moritur.

Anni Commodi.

(H. m.) Anno dominicae incarnationis 181, Urbis vero conditae 932. Lucius Aurelius Commodus Antoninus, filius Marci Antonini Veri, 15us ab Augusto imperium accepit, et annis 12 ac menses 8 regnavit, nichil paternum habens, nisi quod contra Germanos [Col. 0685D] et ipse feliciter pugnavit. Hic Septembrem mensem ad nomen suum transferre conatus est, ut Commodus diceretur. In luxuriis et omni sorde vixit; senatores multos [567 1Kb] interfecit, maxime quos vidit nobilitate et sapientia precellere, inter quos et Salvium Julianum legislatorem occidit. Huic Martia libertini generis uxor fuit, forma et meretriciis artibus pollens. Quae cum animum ejus penitus devinxisset, egresso e balneo veneni poculum obtulit, immissoque [Col. 0686A] ei fortissimo palestrita, in domo Vestiliani eum strangulari fecit, anno aetatis suae 32. Qui in tanta execratione fuit omnibus, ut hostis humani generis etiam mortuus judicaretur.

1. (HIER.) Hic primo imperii sui anno de Germanis feliciter triumphavit. Julianus Alexandriae decimus ordinatus, sedit annis decem.

3. (Chr. W.) A. D. 183. Panthenus [568 1Kb] et Clemens Alexandriae claruerunt.

4. (HIER.) A. D. 184. Hierosolymis ordinatur Maximus episcopus 26us, post quem Antonius 27us, Valens 28us, Dulichianus 29us, Narcissus 30us, Dius 31us, Germanio 32us, Gordius 33us, item Narcissus, qui supra. Horum episcopatus anni et tempora non sunt cognita [569 1Kb] .

[Col. 0686B] 8. (Chr. W.) A. D. 188. Origenes Alexandriae nascitur.

10. (HIER.) A. D. 190. Serapion [570 1Kb] Antiochiae ordinatur episcopus 8us.

11. (Chr. W.) A. D. 191. Victor papa 13us ordinatur, sedensque annis 10, patitur sub Severo Septimo [571 1Kb] 12 Kalend. Mai. (HIER.) Demetrius ordinatur Alexandriae 11us, seditque annis 43 [572 1Kb] .

12. A. D. 192. Serapion [573 1Kb] Antiochiae ordinatur episcopus 8us.

13. (Chr. W.) A. D. 193. Aurelius Commodus, omnibus incommodus, strangulatur.

Helvius Pertinax.

Anno dominicae incarnationis 194. Urbis conditae 945. Helvius [574 1Kb] Pertinax, 16us ab Augusto, suscepit [Col. 0686C] imperium, regnavitque menses sex. (H. m.) Hic ex libertino patre in Liguria natus, cum prefecturam Urbis ageret, jam septuagenarius ex senatus consulto suscepit imperium coactus et repugnans; unde et Pertinax dictus est; per multos labores ad summos provectus honores; qui in tantum certavit, ut fortunae pila vocaretur. (JORD. De r. s.) Hic, obsecrante senatu, ut uxorem suam vocaret augustam filiumque suum caesarem: Sufficere, inquit, debet, quod ego ipse invitus regnavi, cum non mererer. Hunc septimo mense sive, ut alii volunt (H. m.), octogesimo primo die occidit in palatio Didius Salvius Julianus, jurisperitus Mediolanensis, vir nobilis, nepos Salvii Juliani illius qui sub divo Adriano leges composuit, [Col. 0686D] factiosus, preceps, regni avidus. Occiso autem Helvio Pertinace, idem Julianus rem publicam invasit, sed non [575 1Kb] ultra septem menses regnavit. Hoc enim tempore Niger Piscenius apud Antiochiam et Severus Septimus [576 1Kb] in Sabaria Pannoniae elevantur imperatores. Ab hoc Severo Julianus bello civili victus est apud pontem Molbium, et fugiens in palatium, captus est, et extenta cervice more damnatorum decollatus est.

[Col. 0687A] Anni Severi.

(H. m. et H. R.) Anno dominicae incarnationis 195, ab Urbe condita 946. Severus Septimus [577 1Kb] adeptus est imperium, 17us ab Augusto, regnavitque annis 17, menses 3. Iste oriundus ex Africa, solus memoria omnium ex Africa imperator fuit. Primum fisci advocatus fuit, mox militaris tribunus, per multa deinde et varia officia usque ad amministrationem totius publicae rei pervenit; et quia Helvium Pertinacem ultus est in Juliano, Pertinacem se dici voluit. Bella multa feliciter egit, ex quibus maximum in Britannia, ubi, ut receptas provincias in securitate teneret [578 1Kb] , vallum firmissimum, crebris turribus superpositis, per 132 milia passuum a mari ad mare perduxit, ibique apud Eburacum moritur, anno vitae [Col. 0687B] suae 65o, imperii 18o. Duos filios reliquit, Bassianum et Getam, sed Geta hostis publicus judicatus est, Bassianum vero successorem reliquit, cui nomen Antonini imponi voluit. Hujus tempore persecutione quinta in christianos facta, multi pro fide Christi coronati sunt, inter quos et Leonides, pater Origenis, martirizatus est. (Chr. W.---JORD. De r. s.) Hoc regnante Samarites quidam Symmachus, Judaeorum factus proselitus, item divinas Scripturas ex Hebreo in Grecum transfudit, suamque editionem condidit. Sed hic, ut in aecclesiastica hystoria (VI, 14) legitur, Hebioneus fuit, quae est heresis asserens Christum, de Joseph et Maria natum, purum hominem fuisse, et legem ritu Judaeorum servandam esse. [Col. 0687C] Commentarios etiam quosdam idem conscripsit, in quibus conatur de Evangelio secundum Matheum auctoritatem suae hereseos confirmare. (JORD.) Post hunc anno pene tercio Theodotio Ponticus item suam in eodem opere editionem [579 1Kb] fecit.

1. (HIER.) Primo anno suo Severus Julianum interfecit, seque Pertinacem appellari precepit.

2. A. D. 196. Clemens Alexandrinae aecclesiae presbiter et Panthenus Stoicus phylosophus, in disputatione dogmatis nostri disertissimi, adhuc floruerunt.

3. A. D. 197. Narcissus Hierosolimitanus episcopus et Theophylus Caesariensis, Policarpus quoque et Bachilus, Asianae provinciae episcopi, insignes habentur.

[Col. 0687D] 4. A. D. 198. (BEDA Chr.) Questione orta in Asia inter episcopos, an secundum legem Moysi 14 die mensis primi pascha celebrandum esset, Victor papa, datis late libellis, constituit, die dominica pascha celebrari, sicut et predecessor ejus Eleutherius, a 14. luna primi mensis usque in vicesimam primam. Cujus decretis favens Theophylus, Caesariae Palestinae episcopus, cum ceteris episcopis, qui in eodem concilio erant, scripsit synodicam epistolam valde utilem [Col. 0688A] adversus [580 1Kb] eos qui cum Judaeis pascha celebrabant [581 1Kb] .

6. (Chr. W.) A. D. ducentesimo Severus Parthos et Arabas superat.

9. A. D. 203. Zepherinus [582 1Kb] papa 14us ordinatur, sedensque annis 18, migravit 7 Kalend. Septembris.

10. A. D. 204. Persecutio quinta facta est in christianos, in qua [583 1Kb] inter multos alios Leonides, pater Origenis, passus est pro Christo; (EUS. H. e., VI. 3.) ipse vero Origenes octavum decimum agens aetatis annum, in multisque proficiens, grammaticam etiam gentiles docebat, multosque ad fidem convertebat, inter quos Plutarchum et fratrem ejus Heraclam, quorum Plutarchus etiam martirii palmam consecutus [Col. 0688B] est, Heraclas vero post Demetrium Alexandriae prelatus est.

11. (HIER.) A. D. 205. Alexander ob confessionem Christi clarus habetur.

13. (Chr. W.) A. D. 207. Perpetua et Felicitas bestiis deputantur Kartagini.

15. (HIER.) A. D. 209. Severus bellum in Britannos [584 1Kb] transfert.

16. A. D. 210. Tertullianus omnium ore celebratur.

17. A. D. 211. Origenes Alexandriae studet.

18. A. D. 212. Severus [585 1Kb] Eburaci moritur in Britannia.

Anni Antonini Caracallae.

[Col. 0688C] (H. m.) Anno dominicae incarnationis 213, ab Urbe condita 965. Marcus Antoninus Bassianus Caracalla, filius Severi, 18us ab Augusto, successit patri in imperium, regnavitque annis sex mensesque [586 1Kb] duos. Hic Bassianus a nomine avi materni dictus, rogatu patris a senatu appellatus est Antoninus. (AUR. V.) Et quia plurimas vestes e Gallia deferens, talares caracallas ex his [587 1Kb] fecit, populumque his vestibus indutum ad salutandum se ingredi precepit, Caracalla nuncupatus est. (H. m.) Hic morum fere paternorum paulo fuit asperior et minax, impatiens fuit libidinis, in tantum ut novercam suam Juliam duxisset uxorem. Hic, conspecto Magni Alexandri corpore, Magnum se atque Alexandrum jussit appellari, adulantium fallaciis eo perductus, ut truci [Col. 0688D] fronte et ad laevum humerum conversa cervice, quod in ore Alexandri notaverat, incedens, fidem vultus simillimi persuaderet sibi. Is adversum Parthos moliens expeditionem, apud Edissam secedens ad officia naturalia, a milite, qui quasi ad custodiam sequebatur, interfectus est, anno aetatis suae [588 1Kb] 44.

1. (HIER.) Primo hujus anno Asclepiades episcopus nonus Antiochiae ordinatur.

2. (EUS. H. e., VI, 7.) A. D. 214. Alexander episcopus Capadociae cum locorum sanctorum desiderio [Col. 0689A] Hierosolimam tenderet, vivente adhuc Narcisso episcopo ejusdem urbis 30mo, persenilis aetatis viro, et ipse ibi ordinatus est episcopus, Domino ut id fieret per revelationem precipiente. Hic itaque Narcissus mirae sanctitatis vir fuit, qui inter plurima virtutum insignia in vigiliis paschae, cum oleum luminaribus deesset, aquam infundi jussit, quam benedicens oleum fecit. Postea a quibusdam male sibi consciis, cum judicium ejus formidassent, noxio quodam crimine infamatus est; quorum unus ita ut non igni consumeretur, vera se dicere testabatur, alius ne morbo regio corrumperetur, tercius ne luminibus privaretur. Et quamvis nullus, qui vitam ejus noverat, illis licet jurantibus crederet, ille tamen molestias non ferens et [589 1Kb] quietam vitam diligens, subterfugit, [Col. 0689B] et in secretioribus locis per annos delituit. Primus autem ille testis, ex parva scintilla nocte domo sua succensa, cum omni familia igni consumptus est, alius regio morbo a pede usque ad verticem corruptus est, tercius priorum cernens exitum, tandem confessus est reatum suum, et eo usque perstitit in fletibus [quousque [590 1Kb] luminibus privaretur]. Narcissus vero cum non inveniretur, necessarium visum est episcopis, ut ordinarent pro eo alium, cui nomen Dius; cui post parvum tempus successit Germanio, et huic Gordius. (EUS. H. e. VI, 8.) Cum ecce subito quasi redivivus apparuit Narcissus, rursusque rogatu fratrum loco suo est restitutus; cui jam centum et sedecim annorum Alexander divino monitu vivo successit, et cum eo aecclesiam strenue [Col. 0689C] rexit.

7. (JORD. De r. s.) A. D. 219. Editio quam nominamus quintam Hierosolimis est inventa.

(H. m.) Anno dominicae incarnationis 220, ab Urbe condita 971. Opilius Macrinus, qui prefectus erat pretorii 19us ab Augusto, imperator efficitur ab exercitu cum Diadumeno filio suo, regnansque annum unum et menses duos, ab eodem exercitu apud Archelaidem tumulante occiditur cum filio. (HIER.) Antiochiae ordinatur Philetus episcopus decimus.

Anni Aurelii.

(H. m. et H. R.) Anno dominicae incarnationis 221, Urbis vero conditae 972. Marcus Aurelius Antoninus Varus, qui putabatur filius Antonini Caracallae [Col. 0689D] ex consobrina sua occulte stuprata, vicesimus ab Augusto, imperator factus, regnavit annis quatuor. (JORD. De r. s.---H. m.) Hujus matris avus Basianus sacerdos fuit solis, quem Phenices Heliogabalum [591 1Kb] nominant, unde et iste Heliogabalus dictus est, sacerdos et ipse in templo Heliogabali. Is cum Romam ingenti militum et [592 1Kb] senatus expectatione venisset, probris omnibus se contaminavit, impudicissimeque vivens, nullum obscoenitatis genus omisit. Unde et cupiditatem stupri, quam naturae defectu [Col. 0690A] assequi nondum poterat, in se transferens, muliebri nomine Basianam se pro Basiano [593 1Kb] jussit appellari, Vestalem virginem quandam quasi in matrimonio jungens sibi, abscisisque genitalibus, Matri Magnae se consecravit. Hic Marcellum consobrinum suum, qui postea Alexander dictus est, caesarem fecit. Post triennium vero et menses 8 ex quo regnare coepit, Romae tumultu militari cum matre sua interfectus est, anno aetatis [594 1Kb] 16, corpusque ejus per Urbis vias more canini cadaveris tractum est a militibus, cavillo militari appellantibus eum indomitae rabidaeque libidinis catulam. (BEDA.) Hyppolitus episcopus, multorum conditor opusculorum, canonem temporum quem scripsit hucusque perduxit, qui etiam sedecennalem paschae circulum reperiens, [Col. 0690B] Eusebio, qui decennovennalem composuit, occasionem dedit.

1. Primo Aurelii anno Calistus papa 15us ordinatus, sedit annis quinque, passusque est sub Alexandro imperatore 2 Idus Octobris (cf. Chr. W.)

3. (HIER.) A. D. 223. Nicopolis, quae prius Emmaus vocabatur, condita est, legationis industriam pro ea suscipiente Africano temporum scriptore.

4. (Chr. W.) A. D. 224. Aurelius militari tumultu occiditur.

Anni Alexandri.

Anno dominicae incarnationis 225, a conditione Urbis 976. (Cf. JORD. De r. s.) Aurelius Severus Alexander, ignobilis fortunae, 21us ab Augusto imperator factus est, juvenis admodum, ab exercitu [Col. 0690C] caesar nominatus, a senatu augustus, regnavitque annis 13. Hic Mammeam matrem suam [595 1Kb] pie et unice dilexit, pro quo omnibus placuit. (H. m.) Illa vero ei multum dominata, eo usque illum coegit, ut illa ipsa permodica, si qua mensae superessent, quamvis semesa, alteri convivio reservarentur. (BEDA.) Quae tamen postea Origenem presbiterum audire curavit, eumque Antiochiam vocatum honorifice tractavit, et eo audito, christiana facta est. (H. m.) Alexander itaque, suscepto bello adversus [596 1Kb] Persas, Xersen regem eorum gloriosissime vicit, militarem disciplinam severissime rexit, Romae quoque favorabilis et amabilis fuit. Cujus tempore Taurinus in oriente sumpsit imperium, Julianus Maximus in Gallia. Alexander vero apud Mogontiacum [Col. 0690D] positus, cum videret se a militibus deseri, optavit ut aliquis eum occideret. Cumque ei unus cum gladio occurrisset, ille obvoluto capite cervicem prebuit, statimque periit, anno vitae [597 1Kb] 26o, imperii 13o. (JORD. De r. s.) Sub cujus item imperio in Nicopoli Actiaca, id est in Epyro, editio quam sextam dicimus inventa est.

1. (Chr. W.) Hic primo regni sui anno Xersen regem Persarum vicit.

2. A. D. 226. Urbanus papa 16us efficitur, sedensque [Col. 0691A] annis 8, multos convertit ad fidem et ad martyrium exhortatus [598 1Kb] est, ipseque passus est sub Alexandro, 8 Kal. Junii.

4. (HIER.) A. D. 228. Ulpianus juris consultus, assessor Alexandri, claruit.

7. A. D. 231. Antiochiae constituitur Zebennus episcopus 11us.

10. (Cf. Chr. W.) A. D. 234. Pontianus papa 17us ordinatus, sedit annis sex, passusque est sub Maximino, 12 Kalend. Decembris. (HIER.) Heraclas Alexandriae ordinatur 12us.

11. A. D. 235. Origenes de Alexandria in Palestinae Caesaream transit.

13. A. D. 237. Alexander Mogontiae occiditur.

Anni Maximini.

[Col. 0691B] (H. m.) Anno dominicae incarnationis 238. Urbis conditae 989. Julius Maximinus, genere Trax, ordine miles, 22us ab Augusto, imperator factus est, sola militum voluntate, sine senatus auctoritate, regnavitque annis tribus. Hic persecutionem sextam a Nerone in christianos exercuit. Hujus tempore duo Gordiani, pater et filius, imperium [599 1Kb] arripuerunt, sed unus post unum interierunt. Maximinus autem, bello adversus Germanos suscepto et feliciter acto, apud Aquileiam a Puppiano quodam interfectus est cum filio adhuc puerulo [600 1Kb] , cunctis militari loco clamantibus, ex pessimo genere nec catulum habendum fore.

2. A. D. 239. Maximinus persecutionem sextam movit in christianos, in qua cum Pontianus papa [Col. 0691C] occubuisset, Antheros ei successit 18us papa, sed post mensem unum diesque tredecim et ipse passus est, 3 Nonas Januarii (cf. Chr. W.)

Anni ab inicio 4200.

3. A. D. 240. Fabianus papa 19us ordinatur, sedens [601 1Kb] annis 13 et menses 11, passus est sub Decio, 13 Kalend. Febr. Maximinus imperator Aquileiae occiditur. (HIER.) Antiochiae Babillas ordinatur 12us.

Anni Gordiani.

(H. m. et H. R.) Anno dominicae incarnationis 241, ab Urbe condita 992. Gordianus, nepos Gordiani ex filia, ortus Romae ex clarissimo patre, 23us ab Augusto, imperator creatus, regnavit annis 6. Hic [Col. 0691D] cum Romam venisset, Puppianus et Balbinus fratres, qui occiso Maximino imperium invaserunt, de rustico genere, in palatio interfecti sunt. Gordianus autem admodum puer, cum Tranquillinam [602 1Kb] duxisset uxorem Romae, ad orientem profectus, bellum Parthis intulit; quo feliciter gesto, Persas ingentibus praeliis afflixit, et cum rediret, a Philippo, qui post eum regnavit, occisus est, anno vitae [603 1Kb] vicesimo.

1. (BEDA.) Hujus anno primo Julius Africanus cronographus inter aecclesiasticos scriptores nobilis [Col. 0692A] habetur; qui in cronicis quae scripsit refert se Alexandriam properasse, Aradae opinione celeberrima provocatum, quem et in divinis et in humanis et phylosophicis studiis atque in omni Greca doctrina instructissimum fama loquebatur.

2. (EUS. H. e. VI, 22.) A. D. 242. Origenes in Caesarea Palestinae Theodorum, cognomento Gregorium, et Anthenodorum, fratrem ejus, postea Ponti episcopos insignes, divina imbuit sapientia.

3. (H. m.) A. D. 243. Porphirius, Plotini Platonici phylosophi auditor, Romae clarus habetur.

4. (H. m.) A. D. 244. Theopompus Cheronice [604 1Kb] et Nicanor sophista Athenis claruerunt.

5. A. D. 245. Gordianus bellum Parthis intulit (cf. Chr. W.).

[Col. 0692B] 6. A. D. 246. Gordianus a Philippo interficitur.

Anni Philippi.

(H. m.) Anno dominicae incarnationis 247. Urbis conditae 998. Marcus Julius Philippus, 24us ab Augusto, invasit imperium occiso Gordiano, et una cum filio suo Gaio Julio Saturnino Philippo regnavit annis 7. Isti omnium imperatorum primi Romae [605 1Kb] christiani effecti sunt, et in ipsis paschae vigiliis cum jungi vellent sacrificiis et communicare, a Fabiano pontifice Romano non permissi sunt, nisi prius confiterentur peccata sua et inter poenitentes starent. Quod illi suscipientes libentissime, divinum sibi metum et plenissimam christianitatis fidem rebus et operibus comprobant [606 1Kb] inesse. (HIER.) His anno [Col. 0692C] jam [607 1Kb] tercio imperantibus, millesimus annus conditae urbis Romae impletus est; quo sollempniter ab omnibus celebrato, innumerabiles bestiae in circo magno interfectae sunt, ludique theatrales in campo Martio celebrati, tribus diebus ac noctibus populo pervigilante. (H. m.) Ambo deinde, scilicet pater et filius, ab exercitu interfecti sunt, pater Veronae, medio capite supra ordines dentium preciso, filius vero Romae, cum esset annorum 12. Hic adeo severi fuit animi, ut jam a quinquennii aetate nullo cujusquam commento ad ridendum solvi potuerit patremque ludis secularibus petulantius cachinnantem, licet adhuc puer, vultu aversato notaverit.

1. (Chr. W.) Philippus primo regni sui anno Philippum filium suum [608 1Kb] consortem regni fecit [609 1Kb] .

[Col. 0692D] 3. (HIER.) A. D. 249. Alexandriae Dionisius ordinatur episcopus 13us. (Chr. W.) Annus ab Urbe condita millesimus festive celebratus est Romae.

6. (HIER.) A. D. 252. Philippus urbem nominis sui construxit in Tracia.

7. A. D. 253. Philippus senior Veronae, junior occiditur Romae.

Anni Decii.

(H. m.) Anno dominicae incarnationis 254, ab Urbe condita millesimo quinto. Decius in Pannonia inferiori Bubaliae natus, 25us ab Augusto, invasit imperium, [Col. 0693A] interfectis ejus fraude Philippis, hoc est patre et filio, et 30 mensibus regnavit [610 1Kb] , id est duobus annis et dimidio. (HIER.) Quidam autem scribunt, eum uno tantum anno regnasse; sed hoc multum discordat [611 1Kb] passionibus sanctorum qui leguntur sub eo passi fuisse. (JORD. De r. s.) Nam cum legatur Fabianus papa 14to sui episcopatus anno martirium sub illo accepisse, et huic Cornelium triennio in sede successisse itemque sub eodem passum fuisse, Sixtum quoque et Laurentium et Ypolitum aliosque quamplures, stare non potest, ut tot sibi in Romana sede succedentes uno anno trucidaverit, maxime cum Cornelius, ut aecclesiastica docet hystoria (EUS. H. e. VII, 3,) triennio sedem tenuerit. Unde et de ipsorum quoque pontificum successione [Col. 0693B] questio animum pulsat quomodo, Decio regnum vel uno vel duobus et dimidio anno tenente, Cornelius episcopatum Romanum tribus juxta aecclesiasticam hystoriam annis tenuerit, eique Lucius per octo menses, Stephanus vero per biennium, dehinc Sixtus per undecim annos, exin Dionisius per novem annos successerit, cum per omnem aecclesiam Cornelius et Sixtus, cujus diaconus erat Laurentius, sub Decio passi predicentur, Lucius vero et Stephanus sub Valeriano et Gallieno martirizati legantur. Qua de re conjici potest, successionum vices vitio scriptorum pro similitudine nominum mutatas fuisse; auctoritatem vero catholicae aecclesiae ad nos usque perlatam, probabile est, sequendam esse. Sed ut ad superiora redeamus, (H. m.) Decius filium suum [Col. 0693C] Decium caesarem fecit, et persecutionem septimam post Neronem in christianos movit, occasionem sumens odium Philipporum quos interfecit, in qua persecutione multi sanctorum passi sunt. (HIER.---H. m.) Hujus temporibus cum plurimi Gothi Histrum fluvium transmeantes, Romanorum civitates devastarent, Decius cum filio suo illos bello aggressus, 30 milia ex eis occidit, de suis quoque multos amisit. Filius etiam ejus interfectus est, ipseque in confusas turbas gurgiti cujusdam paludis submersus est, ita ut nec cadaver ejus inveniri potuerit, anno imperii sui tercio, vitae quinquagesimo. Haec juxta hystoriam, in passionum vero libro scriptum reperitur. quod, interfecto Syxto papa et ejus archiadiacono [Col. 0693D] Laurentio aliisque, ac deinde Ypolito sociisque ejus, 27 die post passionem sanctorum Decius et Valerianus prefectus sedentes in carruca, cum tractarent adhuc de nece sanctorum, demoniis arrepti sunt, et in presentia Decii Valerianus exspiraverit, Decius vero rediens in palatium, triduo vexatus sit, et in conspectu Triphoniae uxoris suae exalaverit. Qualiter autem super his veritas se habeat, in scriptorum ratione consistat.

1. (Chr. W.) Primo Decii anno facta in christianos [Col. 0694A] persecutione, Fabianus papa 19us passus est, 13 Kal. Febr. Cui Cornelius vicesimus succedens, sedit annum [612 1Kb] et menses septem et dies aliquot, licet in aecclesiastica hystoria (VII, 3. Cf. VI, 29) legatur---si tamen vitio scriptorum liber depravatus non est---tribus annis sedem tenuisse, quod rationi temporum Decii non videtur convenire (cf. HIER.,---EUS. H. e. VI, 9). Alexander Hierosolimitanus episcopus, Narcissi successor, cursum bonum consummavit, cui Azabbanes successit. Antiochenus quoque presul aequaliter Alexandro decertans, in vinculis moritur, post quem Fabianus 13us constituitur.

2. A. D. 255. Cornelius papa 20us passus est 18 Kal. Octobris; cui succedens Syxtus papa 21us, sedit menses 10.

[Col. 0694B] 3. A. D. 256. Syxtus papa passus est 8 Idus Aug. cum aliis. Passi sunt hoc anno Polochronius episcopus cum multis, Abdo [613 1Kb] et Sennes, Olimpiades et Maximus, Laurentius post Syxtum, Ypolitus cum sociis suis, aliique quamplures (cf. Mart.). Dionisius papa 22us post Syxtum ordinatus, sedit annis [614 1Kb] duobus, menses 5.

Anni Galli et Volusiani.

(H. m.) Anno dominicae incarnationis 257, ab Urbe condita millesimo 8. Virius Gallus Hostilius, 26us ab Augusto, imperator ab exercitu creatur [615 1Kb] , et cum Volusiano filio suo regnavit annis duobus, menses 4. (BEDA.) Hujus imperii Dionisius Alexandrinus episcopus meminit ita: Â»At ne Gallus quidem malum Decii aut videre potuit aut cavere, sed in eundem [Col. 0694C] lapidem offensionis impingens, sanctos viros persecutus est.Â« (AUR. VICT.) His temporibus Aemilianus quidam in Moesia imperator elevatus est, contra quem ambo, pater scilicet [616 1Kb] ac filius, pergentes, ab exercitu suo interfecti sunt, pater habens annos vitae 47, Aemilianus autem [617 1Kb] , Maurus genere, post menses quatuor occisus est.

1. (BEDA.) Primo [618 1Kb] anno regni Galli et Volusiani Origenes presbiter, anno aetatis suae 70 nondum impleto, moritur et in Tyro sepelitur, qui in tantum sedulus fuit scribendi, ut Hieronimus quodam loco dicat, quinque milia librorum ejus se legisse. (HIER.) Antiochiae constituitur Demetrianus episcopus 14us.

2. A. D. 258. Gallus et Volusianus occiduntur. [Col. 0694D] Dionisius papa 22us migravit [619 1Kb] 6 Kal. Jan. Hic presbiteris aecclesias distribuit et parrochias divisit. (BEDAE Mart.)

Anni Valeriani et Gallieni.

(H. m.) Anno dominicae incarnationis 259, Urbis vero conditae millesimo 10. Lucinius Valerianus, cognomento Colobius, in Retia et Norico agens, ab exercitu imperator creatus, mox augustus est appellatus, 27us ab Augusto; Romae vero Gallienus [620 1Kb] , filius ejus [621 1Kb] , a senatu caesar appellatus est, regnaveruntque [Col. 0695A] simul annis sex, Gallienus vero solus postea [622 1Kb] novem, qui faciunt annos 15. Valerianus itaque nobilis quidem erat genere [623 1Kb] , stolidus tamen et [621 1Kb] iners multum, nec ad aliquem usum publici officii consilio seu gestis accommodatus. Gallienus autem primum feliciter regnavit, postea vero [621 1Kb] luxuriose vivens, imperium fere adnichilavit. Valerianus igitur filium suum Gallienum fecit augustum, et Cornelium Valerianum, Gallieni filium, caesarem constituit. Mox autem ut regnare coepit Licinius Valerianus, persecutionem a Nerone octavam in christianos exercuit; postea in Mesopotamia bellum gerens, a Sapore Persarum rege [624 1Kb] captus luminibusque privatus, miserabili servitute ibi consenuit. (Chr. W.) Nam quamdiu vivebat, semper acclinis [Col. 0695B] humi, regem in equum ascensurum dorso attollebat. (BEDA.) Unde [625 1Kb] Gallienus tam claro Dei judicio territus, pacem nostris dedit; ob meritum tamen vel propriae libidinis vel paternae theomachiae innumera, barbaris assurgentibus, Romani regni detrimenta sustinuit. (H. m.) Ad ultimum profectus adversus Aureolum ducem suum, qui Mediolano regnare [626 1Kb] temptavit, comprehendit illum apud pontem qui ex nomine ejus Aureolus appellatur, et Mediolanum obsedit; sed cum ibi luxuriose viveret, artificio ejusdem Aureoli a suis interfectus est, anno aetatis [627 1Kb] 50 (cf. OROS. VII, 22). Hac autem persecutione, quae sub patre suo facta est, aliqui (Chr. W.) passos esse confirmant Cornelium, Lucium, Stephanum [628 1Kb] et Sixtum Romanos pontifices, cum tamen Cornelius [Col. 0695C] et Sixtus, ut supra dictum est, in passionum libris sub Decio passi legantur.

1. (Chr. W.) Primo regni sui anno Licinius Valerianus persecutionem in christianos movit. Lucius papa 23us ordinatur, sedensque menses octo, patitur 4 Non. Mart. Cui succedens Stephanus 24us, sedit annis duobus, patiturque 4 Nonas Augusti.

4. A. D. 262. Sixtus papa 25us ordinatus, sedit annis 11, patiturque 8 Idus Augusti [629 1Kb] . (BEDA.) Cyprianus Kartaginensis episcopus, doctor precipuus, cujus doctissima exstant opuscula, martirio coronatur, 18 Kalend. Octobris.

5. A. D. 263. Theodorus cognomento Gregorius, cujus supra (a. 242) mentionem fecimus, Neocaesariae [Col. 0695D] [630 1Kb] Ponti episcopus, magna virtutum gloria claruit, qui et stagnum quoddam precibus exsiccavit, et montem, ut aecclesiae locus sufficeret, movit

6. (HIER.) A. D. 264. Antiochiae ordinatur episcopus 15us Paulus Samosathenus.

7. (Chr. W.) A. D. 265. Valerianus a Sapore Persarum rege capitur.

8. A. D. 266. Gallienus casu patris perterritus, pacem christianis dat.

12. (HIER.) A. D. 270. Hierosolimorum episcopus [Col. 0696A] Ysmeneus ordinatur. Alexandriae constituitur episcopus 14us Maximus.

13. A. D. 271. Antiochiae ordinatur Domnus episcopus [631 1Kb] 16us.

15. (Chr. W.) A. D. 273. Dionisius papa 26us ordinatus, sedit annis 9. Gallienus Mediolani interficitur.

Anni Claudii.

(H. misc.) Anno dominicae incarnationis 274. Urbis conditae millesimo 25. (AUR. VICT.---H. m.) Claudius, quem multi dicunt a Gordiano creatum, 28us ab Augusto, a militibus electus, a senatu augustus appellatus, regnavit annum unum, menses 9, vir parcus et modestus et justi tenax ac rei publicae idoneus. Hic Gallieni morientis sententia imperator [Col. 0696B] designatus est, ad quem Ticini positum vestimenta regalia ille direxit. Hic, interfecto a suis Aureolo, recipiens legiones, Gothos jam per 15 annos Illiricum Macedoniamque vastantes ingenti praelio vicit, deinde adversus 30 milia Alemannorum haut procul a lacu Benaco dimicans, tantam eorum multitunem fudit, ut vix dimidia pars remaneret. Qui cum intra biennium morbo interiret, tanto eum senatus decoravit honore, ut divus appellaretur, et in curia clipeus aureus, in Capitolio vero aurea statua ei poneretur. Cujus frater Quintilianus, vir unicae moderationis et civilitatis solusque fratri preferendus, a militibus electus, et consensu senatus augustus appellatus [632 1Kb] , 17 imperii die Aquileiae occisus est.

[Col. 0696C] 2. (BEDA.) A. D. 275. Paulus Samosathenus Antiochiae episcopus a multis episcopis hereticus esse convincitur, dogmatizans Christum communis naturae hominem tantum fuisse; adversus quem Malchion, disertissimus Antiochenae presbiter aecclesiae, utpote in eadem aecclesia rethoricam docuerat, accipientibus notariis disputabat, qui dialogus usque hodie exstat. (HIER.) Dejecto autem Paulo, 16us Antiochiae [633 1Kb] subrogatur Domnus episcopus.

Anni Aureliani.

(H. m.) Anno dominicae incarnationis 276, a condita Urbe millesimo 27. Aurelianus, patre mediocri et, ut dicunt, Aurelii senatoris colono progenitus, 29us ab Augusto, imperator electus, regnavit annis [Col. 0696D] 5, menses 6, vir in bello potens, sed animi immodici et ad crudelitatem propensioris, ita ut non solum nobiles plures damnaret, sed etiam sororis suae filium necaret. Disciplinae tamen militaris et morum dissolutorum magna erat ex [634 1Kb] parte corrector, quique Gothos strenuissime vicit, haut dissimilis Magno Alexandro seu Caesari dictatori. Nam Romanum imperium triennio ab invasoribus receptavit, cum Alexander annis [635 1Kb] 12 per ingentes victorias ad Indiam pervenerit, et Caius Caesar decennio Gallias [Col. 0697A] superaverit, adversus cives quadriennio pugnaverit. Hic primus apud Romanos diadema capiti suo imposuit et vestes auro gemmisque contextas in usu habuit, quod antea Romanis majoribus incognitum fuit, porcinae quoque carnis usum populo instituit. Hic cum persecutionem nonam post Neronem in Christianos movisset [636 1Kb] , fulmen ante illum magno circumstantium pavore ruit, ac non multo post inter Constantinopolim et Heracliam a militibus occisus est.

2. (HIER.) A. D. 277. Antiochiae Tymeus ordinatur episcopus 17us.

4. A. D. 279. Eusebius Laodicenus [637 1Kb] episcopus insignis habetur.

5. A. D. 280. Aurelianus occiditur.

[Col. 0697B] Annus Taciti.

Anno dominicae incarnationis 281, ab Urbe condita millesimo 32. Tacitus, ab Augusto 30us, suscepit imperium, vir egregie moratus [638 1Kb] et ad regendam rem publicam idoneus; sed nichil potuit ostendere, quia post sex menses apud Pontum occisus est. Huic Florianus successit, sed nec hic aliquid dignum memoria egit, quia duobus tantum [639 1Kb] mensibus et viginti diebus in imperio vixit. Nam dum magna pars exercitus eligeret Equitium Probum, militiae peritum, Florus [640 1Kb] quasi per ludum tenuit imperium diebus 60 [641 1Kb] , deinde sibimet venas incidens, sanguine interiit effuso (cf. H. m., HIER., JORD. De r. s. et H. R.).

[Col. 0697C] Anni Probi.

(H. m.) Anno dominicae incarnationis 282. Urbis conditae millesimo 33. Probus, ab Augusto 31us, imperium adeptus, regnavit annis 6, menses 4. (AUR. VICT.) Iste patre genitus rustico, hortorum cultore studiosissimo, nomine Dalmatio, gloria militari ad amministrationem publicam accessit; (H. m.) Gallias a barbaris occupatas ingenti praeliorum felicitate restituit, vir acer, strenuus et justus, multa gerens bella, et qui Aurelianum gloria militari coaequaret et morum civilitate superaret. Interfectus est autem apud Sirmium militari tumultu. (HIER.) His temporibus Anatholius, natione Alexandrinus, Laodiciae Syriae episcopus, phylosophorum disciplinis eruditus, plurimo sermone celebratur; (BEDA) [Col. 0697D] cujus ingenii magnitudo de libro quem super pascha composuit et decem [642 1Kb] libris arithmeticae institutionis apertissime [643 1Kb] potest cognosci.

1. Primo Probi [644 1Kb] anno Felix papa 27us ordinatus, sedit annis 5, decessitque 3 Kalend. Junii. Hic constituit missas celebrari super memorias martirum (cf. Chr. W. BEDAE Mart.).

2. (EUS. h. e. VII, 27.) A. D. 283. Manes quidam extitit genere [645 1Kb] Perses, vita et moribus barbarus, tam acer ingenio, ut insanire vel demone videretur [Col. 0698A] impleri, ex quo insana Manicheorum heresis orta est.

4. (HIER.) A. D. 285. Cyrillus 18us Antiochiae ordinatur episcopus.

6. A. D. 287. Euthicianus papa 28us ordinatur, sedensque menses decem, decessit 6 Idus Decembris. Cui succedens Gaius 29us, sedit annis 15, patiturque sub Diocletiano 10 Kalend. Mai (cf. Chr. W.). Alexandriae ordinatur Theonas episcopus 15us. (HIER.---BEDA.) Archelaus Mesopotamiae episcopus librum disputationis suae, quam habuit adversus Manen heresiarcham, Syro sermone composuit, qui translatus a Grecis habetur a multis.

Anni Cari.

1. (H. m.) Anno dominicae incarnationis 288. [Col. 0698B] Urbis conditae millesimo 39. Carus Narbone in Gallia natus, 32us ab Augusto [646 1Kb] , moxque filios suos Carinum et Numerianum caesares faciens, duos cum his annos regnavit. Is, nunciato sibi Persarum tumultu, profectus in orientem, cum apud Antiochiam maneret, Numerianus, filius ejus, aecclesiam voluit intrare et christianorum ministeria explorare. Quem cum sanctus Cyrillus episcopus prohiberet, dicens, illi non licere divina misteria videre, qui pollutus esset sacrificiis ydolorum, indignatus ille, occidit eum. Carus autem cum [647 1Kb] Persas fortiter in bello sterneret et notissimas urbes eorum caperet, super Tygridem fluvium castra ponens, ictu fulminis interiit. Numerianus vero, filius ejus, cum dolore oculorum [Col. 0698C] captus in lectica veheretur, insidiis Apri soceri sui occisus est. Cumque mors ejus occultaretur, donec Aper regnum posset invadere, foetore corporis scelus proditum est. Interea Carinus in Italia relictus, Sabinum Julianum invadentem Italiam in campis Veronensibus occidit, se ipsum vero sceleribus inquinavit, multos falsis criminibus occidens, nobilium matronas vi corrumpens, omnibusque invisus, non multo post trucidatur cujusdam tribuni manibus, cujus uxorem dicitur polluisse.

2. A. D. 289. Carus fulmine periit, filii ejus occisi sunt (cf. Chr. W.).

Anni Diocletiani et Maximiani.

(H. m.) Anno dominicae incarnationis 290, ab Urbe condita millesimo 41. Diocletianus, 33us ab [Col. 0698D] Augusto, imperator ab exercitu creatus est, regnavitque annis 20, vir obscurissime natus de Dalmatia. Quidam enim dicunt, eum fuisse filium cujusdam Dalmatae scribae, alii vero libertinum Anulii senatoris. (AUR. V.) Fuit autem natus de civitate et matre Dioclea, unde et ipse, quousque imperium sumeret, Diocles appellatus est (H. m.); at ubi sumpsit imperium, nomen Graium convertit in Latinum, ut a Dioclete diceretur Diocletianus. Erat autem callidus et sagax et admodum subtilis ingenii. Cujus tempore [Col. 0699A] cum quidam rusticani, qui Bagaudae dicebantur, tumultum in Gallia facerent, ac Amandum et Aemilianum duces haberent, Diocletianus Maximianum [648 1Kb] , cognomento Herculium, caesarem fecit, eumque in Galliam contra tumultuantes misit, quos ille facile devicit. Erat autem idem Maximianus de Pannonia natus, genere rusticano, incivilis ingenii, ferus, crudelis, asperitatem suam vultus etiam horrore significans, luxuriosus, in consiliis stultus. Genuit vero de Eutropia, Syra muliere, Maxentium et Faustam, conjugem Constantini; cujus patri Constantio dedit privignam suam Theodoram, ex qua ille accepit sex liberos, fratres Constantini, quem ex concubina Helena generavit in Gallia. (HIER.---H. m.) Inter haec per omnes Romanos terminos [Col. 0699B] turbatio facta est: Carausius quidam, sumpta purpura, occupavit Britanniam, Julianus Italiam, Achilleus Aegyptum, Quinquegentiani Africam, Narseus rex Persarum orientem. Ob haec Diocletianus Maximianum Herculium fecit imperatorem, Constantium vero et Galerium [649 1Kb] Maximianum caesares constituit. Quorum Constantius Claudii nepos fuit ex filia; Galerius vero in Dacia Ripensi natus est ex parentibus agricultoribus [650 1Kb] , fuitque pastor armenti, unde et Armentarius appellatus est; sed satis laudabilis fuit, pulcher corpore, magnus et fortis bellator. Hic accepit filiam [651 1Kb] Decii Valeriam uxorem. Carausius post septennium a socio suo Allecto fraude occisus est in Britannia; Maximianus Herculius Quinquegentianos vicit in Africa; Constantius in Gallia [Col. 0699C] juxta Lingonas una die et adversam et prosperam habuit fortunam. Nam cum, repente barbaris irruentibus, intra civitatem claudi cogeretur, vix quinque horis mediis, adventante exercitu, fere 60 milia Alamannorum [652 1Kb] interfecit. Diocletianus autem obsessum Alexandriae Achilleum octavo fere mense superavit et occidit. Erat autem cum ipso et Constantinus, filius Constantii. Qui cum adhuc juvenis esset, fortiter agebat in praeliis, et condescendebat semper christianis. Quem videns Diocletianus intellectu animi ac robore corporis proficere, et deprehendens hunc futurum tyrannidis suae destructorem, invidia motus, dolo eum perimere cogitavit. Deus autem hunc inopinate salvavit et patri restituit. Galerius [Col. 0699D] autem Maximianus contra Narseum regem Persarum dimicans, primum victus est, fugiensque venit ad Diocletianum in Mesopotamiam; a quo male tractatus, ita ut faceret eum aliquamdiu ante currum suum currere, collectis iterum militibus rediit, magnamque victoriam acquisivit.

(H. m. et BEDA.) Nonodecimo igitur regni sui anno Diocletianus in Oriente, Maximianus Herculius in Occidente persecutionem decimam post Neronem exercuerunt in christianos, quae ceteris sevior per 10 annos aecclesiam afflixit incessanter, quamvis et [Col. 0700A] antea semper christianos persequerentur. Sed tunc tam crudelis et tam seva tamque crebra persecutio flagrabat, ut intra unum mensem 17 milia martirum pro Christo inveniantur [653 1Kb] . Nam et oceani limbum transgressa, Albinum et Aaron ac Julium cum aliis pluribus viris ac feminis Britanniae felici cruore damnavit. Passus est et Pamphilus presbiter, Eusebii Caesariensis episcopi necessarius, cujus ipse vitam tribus libris comprehendit (cf. OROS. VIII, 25.---H. R.). Secundo autem persecutionis anno Diocletianus videns se propter senectutem minus idoneum ad regendum imperium, dixit ad Maximianum Herculium, videri sibi bonum, ut junioribus et fortioribus publicam causam regendam committerent ipsique in ocio quiete viverent. Quod licet ille [Col. 0700B] non ex tota voluntate faceret, tamen consensit, et in uno die purpuram regnique potentiam deposuerunt, Diocletianus apud Nicomediam, Maximianus apud Mediolanum; et concessit Diocletianus Salonam, Maximianus in Lucaniam; persecutio tamen permansit usque in septimum annum Constantini, Helenae filii.

1. Primo anno Diocletiani Bagaudae in Gallia tumultum fecerunt (cf. supra).

2. (HIER.) A. D. 291. Diocletianus Herculium Maximianum caesarem fecit.

3. A. D. 292. Carausius, sumpta purpura, Britanniam occupat.

4. A. D. 293. Quinquegentiani Africam infestaverunt.

[Col. 0700C] 5. A. D. 294. Achilleus occupavit Aegyptum.

6. A. D. 295. Diocletianus Maximianum Herculium fecit augustum et consortem regni, Constantium vero, patrem Constantini, et Galerium Maximianum caesares constituit.

9. A. D. 298. Primus Diocletianus adorari se ut deum [654 1Kb] jubet.

12. A. D. 301. Zabda Hierosolimis ordinatur episcopus.

13. A. D. 302. Victurius, magister militiae, christianos persequitur, paulatim ex illo tempore persecutione in nostros crescente.

14. A. D. 303. Marcellinus papa 30us [655 1Kb] ordinatus, sedit annis 4, patiturque 6. Kalend. Mai.

[Col. 0700D] 16. A. D. 305. Hierosilimis preficitur Thermon episcopus. Antiochiae Tyrannus ordinatur 19us.

17. A. D. 306. Petrus Alexandriae ordinatur episcopus 16us.

18. A. D. 307. Marcellus papa 31us ordinatus, sedit anno [656 1Kb] et menses 8, passusque est [657 1Kb] 17 Kalend. Febr.

19. (Chr. W.) A. D. 308 Publicata undique persecutione, Diocletianus in Oriente, Maximianus in Occidente aecclesias subvertunt, libros divinos succendunt, [Col. 0701A] et christianos decima post Neronem persecutione affligunt.

20. (HIER.) A. D. 309. Diocletianus et Maximianus purpuram deponunt. Marcello papa martirizato, successit Eusebius papa 32us; cui post menses 8 passo succedens Melciades 33us, sedit annis 4, decessitque 4 Idus Decembris (cf. Chr. W.).

Annus Constantii et Galerii.

(H. m.) Anno dominicae incarnationis 310, ab Urbe condita millesimo 61. Cum Diocletianus et Maximianus jam a regno decessissent, ad amministrationem rei publicae Constantius et Galerius augusti creati sunt, divisusque est inter eos ita Romanus orbis, ut Constantius Italiam, Galliam et Africam, Galerius Illiricum, Asiam et Orientem [Col. 0701B] obtineret. Sed Constantius augusti dignitate contentus, amministrationem Italiae et Africae recusavit, Galliam tantum obtinuit, vir egregius et mansuetus et prestantissimae civilitatis, non modo amabilis sed et venerabilis Gallis, precipue quod Diocletiani suspectam prudentiam et Maximiani sanguinariam temeritatem imperio ejus evaserunt. Galerius autem, vir probe moratus [658 1Kb] et egregius in re militari, videns Italiam quoque suae amministrationi accessisse, sinente socio suo Constantio, caesares duos creavit, Maximinum, quem Orienti prefecit, qui et ipse persecutor christianorum fuit, et Severum, cui Italiam dedit, ipse vero in Illirico moratus est. Constantius vero filium suum [659 1Kb] Constantinum caesarem fecit, eique Galliam commisit; ipse autem [Col. 0701C] tercio anno persecutionis, qui est imperii sui 16us, Eburaci in Britannia obiit. Quo mortuo, Galerius Licinium caesarem fecit, natum de Datia, notum sibi antiqua consuetudine ex bello quod adversus Narseum regem gesserat (cf. BEDAM). (H. m.) Erat enim strenuus laboribus et officiis acceptus.---Interea Romae pretoriani, excitato tumultu, Maxentium, Herculii Maximiani filium, nuncupaverunt augustum. Quo audito, pater ejus Maximianus Herculius, arrectus in spem resumendi principatus, quem suasu Diocletiani invitus amiserat, Romam advolavit e Lucania, Diocletianum quoque per litteras adhortatus est, ut depositam resumeret potestatem, quas ille irritas habuit et sprevit. Galerius autem [Col. 0701D] Severum cum exercitu contra Maxentium misit; qui veniens Romam, obsedit eam; sed militum suorum scelere desertus, Ravennam fugit, et in itinere ab Herculio est occisus (cf. H. R.). Post haec Herculius Maximianus in contentione exercituum filium suum Maxentium imperio nudare conatus, sed a militibus conviciis injuriatus, ad Gallias tetendit, dolo composito, quod a filio [660 1Kb] expulsus esset, ut genero [661 1Kb] Constantino jungeretur, moliens et ipsum, si posset, reperta occasione interficere, regnumque ejus invadere, qui in Galliis et [Col. 0702A] militum et provincialium ingenti jam favore regnabat. (H. m.) Detectis autem insidiis ejus per filiam Faustam, quae dolum ejus viro nunciavit, inde profugit; sed a Constantino insequente Massiliae captus, fractis laqueo cervicibus, perfidiae suae poenas dedit, anno vitae suae sexagesimo.

Anni Constantini [662 1Kb] .

Anno dominicae incarnationis 311. Urbis conditae millesimo 62. Constantinus, ex obscuriori matrimonio, scilicet ex Helena concubina, Constantii filius, mortuo patre, annitentibus cunctis qui aderant precipueque Croco [663 1Kb] Alamannorum rege, auxilii gratia cum eo comitante, 34us ab Augusto, in Britannia creatus est imperator 6. Kal. Augusti, et in locum patris exoptatissimus moderator accessit, [Col. 0702B] regnavitque annis 30, menses [664 1Kb] 10. Hic sororem suam Constantiam Licinio Mediolanum accito conjunxit, filiumque suum, nomine Crispum, ex Minervia concubina eisdem diebus Arelatensi opido natum, et Licinianum, Licinii filium, mensium fere 20, caesares fecit. Interea Galerius Maximianus cum persecutionem a Diocletiano et Maximiano immissam ipse atrocioribus edictis cumularet, divina tactus vindicta, putrefacto intrinsecus pectore, et vitalibus dissolutis, cum ultra humanae horrorem miseriae vermes etiam eructaret, et medici jam foetorem non ferentes, crebro jussu ejus occiderentur, a quodam medico, ex desperatione constantiam sumente, increpatus est, dicente, poenam ejus a Deo esse et ideo sanari non posse; moxque late [Col. 0702C] missis edictis, christianos de exilio revocavit, ipse tamen cruciatus non sustinens, vitae finem fecit.

Inter haec res publica a novis quatuor imperatoribus tenebatur, Constantino et Maxentio, filiis augustorum, Licinio et Maximino, hominibus novis. Quinto tamen imperii sui anno Constantinus bellum civile Maxentio intulit, ejusque copias multis praeliis fudit; propter magicas tamen [665 1Kb] artes, quas ille multum dilexerat, metuebat eum. Cumque congredi cum eo multum hesitaret et de coelo, licet adhuc paganus, auxilium quereret, vidit per soporem ad orientis partem in coelo signum crucis igneo fulgore rutilare et tanto visu exterrito sibi astare angelos dicentes: Constantine, in hoc vinces. Fertur [Col. 0702D] autem et ipse Christus sibi apparuisse et signum crucis ei monstrasse et ut simile faceret precepisse. Quod et fecit, habens eam in vexillis depictam. Igitur Constantinus Romam veniens contra Maxentium castra posuit juxta pontem Molbium; et ecce Maxentius portis erumpens, sequentibus ceteris, precucurrit armatus; Constantinus vero crucem quam formaverat ante se jussit portari; factaque congressione, superati sunt qui circa Maxentium fuerunt; ipse autem fugiens, paulo superius a ponte Molbio, ubi prius ad decipulam fecit quasi pontem [Col. 0703A] ex navigiis [666 1Kb] fieri, tabulis desuper stratis, cum vellet eundem pontem ex latere intrare, lapsu equi in profundum demersus est, vixque corpus ejus inventum est. Erat tunc annus Constantini septimus. Interea cives Romani civitatem coronant, et cum gaudio victorem Constantinum vivificamque crucem suscipiunt.---(EUS. H. e. IX, 10.) Inter haec Maximinus, christianorum et ipse persecutor sevissimus, in Oriente adversus Licinium res novas molitus, cum adversus eum duceret exercitum, repente divino judicio doloribus viscerum internorum correptus, vehementer exagitari coepit; deinde homo antea vorax semperque vino repletus, nunc ne summis quidem labris cibum degustare aut vinum potuit odorari; sicque carnibus suis inedia et aridate [Col. 0703B] consumptis, ad hoc solum profecit infelix, ut justam esse Dei vindictam in se profiteretur. Ad ultimum tamen, morbo prius amissis carnibus [667 1Kb] , vivendi finem accepit. (H. m.) Valens quoque in Oriente ab exercitu imperator appellatus, a Licinio occisus est. Alexander etiam quidam apud Kartaginem imperator effectus, ab exercitu Constantini jugulatur. Sic itaque omnis potestas imperii ad Constantinum et Licinium pervenit. Qui Licinius cum primo se probum et quasi erga christianos ostenderet devotum, postea videns profectum imperatoris Constantini, ductus invidia, occultis insidiis maxime per familiares ac ministros principem decipere molitus est; sed cum id parum procederet, apertum illi bellum indicit, christianos vero privato [Col. 0703C] et speciali odio persequi parat, hoc in querelam devocans, quod non ita pro se sicut pro Constantino excubarent orationibus. Cujus flagitiis Constantinus obviam ire parat, devictoque Licinio, solus cum filiis suis imperii monarchiam obtinuit, anno regni sui 14. (H. m.) Unde per insolentiam et ipse, ut aiunt, mutatus et crudelior effectus, primum sororis suae filium, egregiae indolis juvenem, interfecit, mox Crispum, filium suum ex Minervia, suggerente, ut dicunt, Fausta conjuge sua, necari jussit; deinde ipsam Faustam [668 1Kb] in balneas ardentes conjectam interemit, cum eum dolore nimio [669 1Kb] mater Helena pro nece nepotis increparet, postea innumeros interfecit amicos. Et [(221) 1Kb] cum in multis [Col. 0703D] flagitiis grassaretur, cum tamen in eo multae virtutes animi haberentur, divinitus lepra percussus, per sanctum Silvestrum papam, una cum matre aliisque multis ad fidem conversus est et baptizatus; moxque omne studium ad aecclesiae transtulit profectum, legesque [670 1Kb] statuens christianas, fecit basilicas multas. Fecit et urbem nominis sui Constantinopolim, quae prius Bizantium dicebatur, quam [Col. 0704A] sedem Romani imperii et caput totius Orientis esse voluit. Fecit et pontem in Danubio; omnesque bonas artes suos discere faciebat, maxime studia litterarum; ipse in legendo, scribendo, meditando multum se exercebat. (EUS. H. e. IX, 7.) Cujus mater Helena religiosa, divinis admonita visionibus, Hierosolimam petiit, et locum ubi Christus crucifixus est [671 1Kb] , ab incolis requisivit, qui idcirco ad inveniendum difficilis erat, quia ab antiquis persecutoribus simulacrum Veneris in eo fuerat fixum, ut si quis Christum [672 1Kb] adorare vellet, in loco illo Venerem videretur adorare [673 1Kb] ; et ob hoc locus non frequentabatur peneque in oblivione fuerat. Sed veniens Helena, coelitus sibi designatum invenit locum, purgatisque in altum ruderibus, crucem [Col. 0704B] sanctam reperit, sub episcopo ejusdem urbis Machario.

(OROS. VII, 28.) Ejusdem principis tempore Arrius, Alexandriae presbiter aecclesiae, a veritate fidei catholicae devians, exitiabile plurimis dogma constituit. sed mox ab Alexandro, ejusdem urbis episcopo, ex urbe pulsus est. Cumque homines, quos in errorem induxerat, etiam in seditionem excitaret, apud Niceam urbem Bithiniae conventus 318 episcoporum factus est sub Silvestro papa, per quos Arrianum dogma exitiabile proditum palam est damnatum. (EUS. H. e. IX, 11.) Postquam vero mater imperatoris Helena ex hac luce discessit, Constantia, Licinii tunc derelicta, fratris augusti solatiis utebatur. Huic in noticiam venit presbiter quidam, [Col. 0704C] latenter partibus Arrii favens; qui primo nichil horum apud eam egit, sed ubi multa familiaritas copiam dedit, paulatim coepit Arrium ei commendare, donec animum Constantiae suum fecit. Quae cum moritura visitaretur a fratre, extremam poposcit ab eo gratiam, ut eundem presbiterum in familiaritatem reciperet et quae sibi pro salute sua ab eo suggerentur [674 1Kb] audiret; se enim dicebat pro salute illius esse sollicitam. Cujus verbis frater credulus, aurem presbitero accommodat, ejusque suasu Arrium de exilio jubet revocari, ut quid de fide sentiret exponeret. Qui cum de fide scriberet, miratus imperator, rursus eum ad concilii examen remisit, rogans ut, si fides ejus probaretur, clementi [Col. 0704D] erga eum judicio uterentur, si tamen episcopi ejus Alexandri assensus accommodaretur. Cumque Alexandriam veniret, omne illius inceptum frustratum est.

Interea dum haec Alexandriae agitarentur [675 1Kb] , Constantinus, re publica bene ordinata, cum tres filios suos, Constantinum et Constantem ac [676 1Kb] Constantium, et filium fratris sui Dalmatium caesares fecisset, [Col. 0705A] egritudine captus est; et cum filius ejus Constantius, cui Orientis regnum decreverat [677 1Kb] , abesset [678 1Kb] , fecit ei testamentum, quod vocato ad se clam presbitero a sorore commendato dedit, precipiens ei, ut nulli hoc nisi Constantio daret (cf. H. m.---EUS. l. l.). Quod cum ille post mortem imperatoris faceret, etiam apud Constantium maximam familiaritatem obtinuit. Scribunt autem quidam, Constantinum imperatorem in Arrianam heresim incidisse et ab Eusebio Nicomediensi episcopo rebaptizatum fuisse, quod aecclesiastica historia non docet, quae sub magna religione illum decessisse perhibet. (EUS. H. e. l. l.) Obiit autem in suburbana villa Nicomediae, 11. Kal. Junii, anno vitae 66o, imperii 31o, sepultusque est in Bizantio in basilica [Col. 0705B] Apostolorum.

1. (Chr. W.) Hujus anno primo Maxentius, Herculii filius, augustus appellatur.

2. A. D. 312. Maximianus apud Massiliam turpiter occiditur.

3. (HIER.) A. D. 313. Quirinus Suscianus episcopus gloriose passus est.

4. A. D. 314. Silvester papa 34us ordinatur, sedensque annis 22, menses 10, migravit 2 Kal. Januar.

5. (Chr. W.) A. D. 315. Constantinus Maxentio bellum infert.

6. A. D. 316. Petrus Alexandrinus episcopus martirizatur.

7. (HIER.) A. D. 317. Achillas Alexandriae ordinatur [Col. 0705C] episcopus 17us. Hierosolimis ordinatur Macharius 39us. Maxentius interiit.

9. (Chr. W.) Diocletianus moritur

10. (HIER.) A. D. 320. Licinius persecutionem movet in christianos.

13. A. D. 323. Licinius occiditur. Alexander ordinatur Alexandriae episcopus 18us.

17. (Cf. Chr. W.) A. D. 327. Concilium 300 episcoporum in Nicea congregatur.

19. A. D. 329. Crux Domini ab Helena invenitur [679 1Kb] .

20. (HIER.) A. D. 330. Hucusque hystorias scribit Eusebius, exin Hieronimus.

21. A. D. 331. Antiochiae ordinatur Vitalis episcopus [Col. 0705D] [680 1Kb] 20us, post quem Phylogonus 21us, dehinc Paulinus 22us, post hunc Eustasius [681 1Kb] ; quo ob fidem exiliato, successerunt heretici episcopi numero 11.

23. A. D. 333. Juvencus presbiter Hyspanus evangelia versibus composuit.

24. (Chr. W.) A. D. 334. Constantinus Bizantium urbem reparavit et ex nomine suo Constantinopolim vocavit. Athanasius Alexandriae ordinatur episcopus 19us.

[Col. 0706A] 28. A. D. 338. Marcus papa 35us sedit menses 8, requievitque Nonas Octobr.

29. A. D. 339. Julius papa 36us sedit annis 16 obiit 2 Idus April. Anni ab inicio 4300.

30. A. D. 340. Constantia, soror Constantini, uxor Licinii, moriens, Arrianum quendam presbiterum fratri commendat. (HIER.) Constantinus imperator dum bellum molitur adversum Persas, qui Mesopotamiam infestabant, egrediens a Constantinopoli, juxta Nicomediam moritur.

Anni Constantii.

Anno dominicae incarnationis 341. Urbis conditae millesimo 92. Constantius, filius Constantini, 35us ab Augusto, imperium adeptus, 23 annis cum fratribus suis Constantino et Constante regnavit. Fuit [Col. 0706B] etiam inter successores Constantini Dalmatius, filius fratris sui Dalmatii, quem ipse Constantinus in consortium regni adoptavit. Hi singuli singulas partes [682 1Kb] regendas ab ipso Constantino acceperunt, Constantinus cuncta trans Alpes, Constans Italiam et Ylliricum et Africam, Constantius Asiam et Orientem, Dalmatius Traciam, Macedoniam et Achaiam. Verum Dalmatius, prosperrima indole et patruo haut dissimilis, non multo post a militibus occisus est, Constantio patrueli suo sinente potius quam jubente. Post haec inter Constantinum et Constantem discordia exorta [683 1Kb] est propter Italiam et Africam. Constantinus itaque dum nititur partes fratris junioris invadere, bellum movit contra eum, sed [Col. 0706C] dum inconsultius apud Aquileiam praelium aggressus est, a Constantis militibus interfectus est, et in fluvium cui nomen est Alsa non longe ab Aquileia est projectus; sicque Romani imperii principatus, occidentalium quidem partium ad Constantem, orientalium vero pervenit ad Constantium. Igitur Constantis imperium aliquandiu strenuum fuit et justum, deinde cum pravioribus uteretur amicis, intolerabilis provincialibus et militibus factus est injocundus. Unde dum circa Gallias venandi cupiditate per silvas et saltus erraret, auctore Magnentio quodam regni avido, a militibus occisus est, anno aetatis [684 1Kb] 30o, imperii 17o; tribus autem caesar fuit. (AUR. VICTOR c. 42.) Cujus regnum Magnentius invasit, et Decentium consanguineum suum, [Col. 0706D] sive, ut quidam (H. m.) volunt, fratrem suum caesarem fecit. Constantius vero Gallum, patruelem suum, caesarem fecit, nomenque suum ei imponens, eum in Antiochiam Syriae misit, ut ibi habitans, partes illas custodiret. Quem tamen postea jussit occidi. Post haec Constantius Magnentio bellum intulit, factaque congressione, Magnentius solus fugit Lugdunum, ibique coartatus, gladium occulte a parte parietis accepit, sicque perfossus interiit, anno aetatis prope quinquagesimo, imperii quarto [Col. 0707A] [685 1Kb] . Cujus morte audita, Decentius laqueo fascia composito vitam finivit. Acta sunt haec anno imperii Constantii sexto. Eo tempore Romano imperio Constantius solus princeps et augustus prefuit, vir egregiae tranquillitatis, nimium familiaribus credens et amicis; uxorum amori deditus erat, quibus contentus, nulla transversa libidine aut injusta se polluebat. Ex omnibus tamen uxoribus, quas plures habebat, Eusebiam precipue diligebat; cujus etiam suasu Julianum, fratrem Galli, caesarem faciens, in consortium regni assumebat. (Cf. RUF. Hist. eccl. X, 15.) Post haec, antiquo hoste paci aecclesiae semper invidente, Arrius suique sequaces familiaritatis locum apud Constantium acceperunt, qui eum in erroris sui consortium declinaverunt. (BEDA.) [Col. 0707B] Unde impietas Arriana, Constantii fulta presidio, exiliis, carceribus et variis afflictionum modis primo Athanasium, deinde omnes non suae partis episcopos persecuta est. (H. m.) Constantius vero inter haec bellum Parthis preparans, cum audisset Julianum ad imperium inhiare, Parthica expeditione relicta, rediit, et inter Ciliciam et Capadociam febri acerrima, quam indignatio augebat, obiit, anno aetatis 45o, imperii 23o.

1. (HIER.) Primo Constantii anno Jacobus Nisibinus episcopus agnoscitur, cujus precibus sepe urbs discrimine liberata est.

3. (Chr. W.) A. D. 343. Constantinus fratri bellum inferens, occiditur juxta Aquileiam.

[Col. 0707C] 5. A. D. 345. Maximinus Treverorum episcopus clarus habetur; a quo Athanasius Alexandriae episcopus, a Constante profugus, honorifice susceptus est.

9. A. D. 349. Athanasius episcopus ad Constantis litteras regressus est Alexandriam.

13. A. D. 353. Constans haut longe ab Hyspania interficitur, anno aetatis 30o.

14. (HIER.) A. D. 354. Gallus, Constantii patruelis, caesar factus est.

15. A. D. 355. Liberius papa 37us ordinatur. Quo ab hereticis ob fidem in exilium truso, diaconus ejus Felix 38us in sacerdotium substituitur. Qui [(222) 1Kb] cum Constantium devinceret esse hereticum, ab eo post annum dejectus est, et ut quidam (BEDAE Mart.) [Col. 0707D] dicunt, capite truncatus est, 4 Kal. Aug. Liberius vero exilii tedio victus, heresi subscripsit, Romamque quasi victor intravit (cf. Chr. W.---RUF. X, 23.).

6. (Chr. W.) A. D. 356. Victorinus rethor et Donatus grammaticus Romae insignes habentur.

17. A. D. 357. Julianus a Constantio caesar efficitur.

18. (HIER.) A. D. 358. Eusebius Vercellensis episcopus [Col. 0708A] et Dionisius Mediolanensis et Lucifer Caralitanus exiliantur

19. A. D. 359. Antonius abbas migravit anno aetatis 105o.

20. (Chr. W.) A. D. 360. Ossa Andreae apostoli et Lucae evangelistae et Thimothei Constantinopolim allata sunt.

21. (HIER.) A. D. 361. Paulinus Treverorum episcopus in exilio obiit. Hylarius Pictaviensis episcopus Arrianorum instinctu a Constantio in Frigiam exiliatus cum Dionisio Mediolanensi et Eusebio Vercellensi, quarto exilii anno, cum librum de fide Constantio porrexisset, redire permissus est.

23. A. D. 363. Constantius moritur, anno aetatis suae 45o.

[Col. 0708B] Anni Juliani apostatae.

(H. m.) Anno dominicae incarnationis 364. Urbis conditae millesimo 115. Claudius Julianus jam caesar, 36us ab Augusto, imperium accepit, et annos duos et octo menses regnavit. De cujus genere ac disciplina et quomodo apostataverit vel qualiter ad regnum pervenerit, pauca dicenda sunt. Constantinus Magnus, qui Constantinopolim fecit, duos ex eodem patre sed non ex eadem matre habuit germanos, Constantium [686 1Kb] et Dalmatium; quorum senior Constantius duos habuit natos, Gallum et Julianum; Dalmatius vero Dalmatium, quem Constantinus, ut predictum est, heredem regni cum filiis suis reliquit. Quem cum post mortem Constantini milites peremissent, Gallus quoque et [687 1Kb] Julianus pene cum [Col. 0708C] Dalmatio periculum mortis sustinuerant, nisi Gallum quidem aegritudo, quae inevitabilis putabatur, liberasset, Julianum vero aetas infantilis; erat enim annorum octo. Cumque ab eis furor imperatorum quievisset, Gallus circa Ephesum apud doctores erat, ubi etiam a progenitoribus possessiones habebat. Porro Julianus crescens in auditoriis Constantinopolitanae urbis, exercebatur in basilica, ubi doctores erant, habitu privato procedens, habebatque paedagogum eunuchum, nomine Mardonium, preceptorem grammaticum Nicomedem Laconensem, rethoricam vero legebat apud Eubolum sophistam, magistrum Basilii postea episcopi. Erat autem Julianus ab inicio christianus. Cumque in lectione proficeret, et fama per populum volitaret, [Col. 0708D] quod etiam publicam rem gubernare posset, aestuationes induxit imperatori Constantio. Quamobrem amovit eum urbe regia misitque Nicomediam, precipiens ei, ne conveniret Libanium sophistam Syrum, quasi pro eo quod paganus esset; ille tamen librorum ejus lectionibus utebatur. Cumque proficeret in rethorica, supervenit Nicomediam Maximus phylosophus, non ille Bizantius, pater Euclidis, sed Ephesius, quem postea quasi artes magicas [Col. 0709A] exercentem Valentinianus imperator jussit occidi. Non ob aliam vero causam venit Nicomediam nisi Juliani fama protractus. Apud quem dum Julianus verba philosophica pregustasset, coepit etiam imperii cupidinem menti ejus immittere. Cumque haec non laterent aures imperatoris, Julianus inter spem metumque constitutus, suspicionem celare volens, tonsus monachicam simulabat vitam [688 1Kb] , et latenter quidem exercebatur in phylosophia, in manifesto autem sacros christianorum legebat libros. Denique in aecclesia Nicomediae lector est constitutus, et divinos codices, populo audiente, legebat, ut sub hoc habitu furorem declinaret imperatoris, nequaquam tamen a spe recedens quam mente conceperat, dicebatque [689 1Kb] plurimis amicorum suorum, felicia fore [Col. 0709B] tempora, quibus ipse rebus potiretur. Post paululum vero perempto Gallo, repente Julianus fit suspectus imperatori, qui etiam eum custodiri precepit. Et dum fuga lapsus fuisset, diversa loca circuiendo salvatus est, vixque sero uxor imperatoris Eusebia celatum inveniens, supplicavit imperatori, quatinus nil mali pateretur, sed potius phylosophandum ad [690 1Kb] Athenas mitteretur. Ille autem desiderio regni discurrens universam Helladam, vates querebat responsa reddentes, consulens si ad suum desiderium perveniret, invenitque virum, qui ei desiderata se dicere fateretur. Is eum perducens ad quendam locum ydolorum et intromittens eum in aditum, seductores daemones evocavit; quibus apparentibus, terrore compulsus Julianus, in fronte sua crucis [Col. 0709C] formavit signaculum. Ad cujus aspectum daemones repente disparuerunt. Pro qua re magus coepit culpare Julianum. At ille terrore se invasum significans, crucis se dixit obstupuisse virtutem, quia videntes eam daemones evanuerunt. Porro magus: Non suspiceris, inquit, hoc, o bone vir, quod timuerint, sed abhominati potius hoc abscesserunt [691 1Kb] . Et ita capiens miserum, odio christiani signaculi replevit Julianum. Post haec igitur evocavit Constantius Julianum, et constituit eum caesarem, dans ei conjugem Helenam sororem suam, misitque eum contra barbaros ad Gallias. Ubi dum civitatem quandam fuisset ingressus, corona laurea, quibus solent civitates ornari, inter columnas [692 1Kb] pendens, [Col. 0709D] rupto fune, super caput ejus decidit eumque aptissime coronavit. Quo viso, cuncti clamaverunt, hoc fore signum imperii. Ille autem viriliter contra barbaros agens, nobilem eorum regem Nodomarium cepit et Constantio misit; itemque cum Alamannis apud Rhenum fluvium residentibus dimicans, potentissimum regem eorum Badomarium cepit; claraque victoria decoratus, dum mediocritate vitae atque mansuetudine militibus gratus esset, ab eis appellatus est augustus. Cumque corona deesset imperialis, unus signa portantium torquem quam [Col. 0710A] habebat [693 1Kb] in collo sumens, Juliani capiti circumposuit. Hoc ergo modo Julianus imperator est factus [694 1Kb] . Quo facto, nil jam de Constantio cogitans, judices ab illo factos honoribus mulcebat et illius nomini invidiam suscitabat. Igitur repente religione mutata, cum a suis christianus esse putaretur, semet ipsum pontificem nominavit, et veniens ad templa paganorum, sacrificabat, subjectisque talia colere suadebat, et christianum baptisma sacrificiis et invocationibus et sanguinis immolatione ablui studebat. Cumque Constantius propter bellum Persicum Antiochiae moraretur, sperans Julianus, quod sine bello posset Ylliricum detinere, venit illuc, dicens se velle Constantio satisfacere, quasi non sponte sed coactus a militibus infulas imperii suscepisset. [Col. 0710B] Cujus adventum audiens Constantius, relicto bello, Constantinopolim venit; sed in ipso itinere, ut predictum est, interiit. Quo defuncto Julianus jam Tracas habebat, et non multo post Constantinopolim veniens, appellatus est augustus. Mox coepit cogitare, qualiter sibi populum complacaret ejusque favorem acquireret; quod hac arte fecit. Bene sciebat Constantium ab omnibus orthodoxis odio haberi, ob quam rem ab aecclesiis videbantur expulsi et episcopi confiscati exilioque directi; simul etiam noverat, paganos fuisse contristatos pro sacrificiorum prohibitione et desiderare tempus quo eorum aperirentur templa [695 1Kb] . Artificioso itaque velamine apud utrosque se commendans, primum quidem crudelitati Constantii circa subjectos derogabat, [Col. 0710C] eamque coram omni populo redarguens, jussit episcopos exilio deportatos revocari et confiscatas eorum substantias reddi; templa quoque paganorum, veluti sibi necessariorum, precepit aperiri; et multa talia agens, utrisque se conciliabat, precipue tamen paganis occulte favebat. Igitur dudum studens, paganitatem in omni ditione sua dilatari et christianitatem exterminari, primum quidem Galileorum filios---sic enim Salvatoris nostri cultores appellabat---precepit haut poetarum et rethorum atque phylosophorum legere disciplinas. Propriis, inquiens, pennis secundum proverbium vulneramur; ex nostris enim armati conscriptionibus, contra nos bella suscipiunt. Et templa quidem erant [Col. 0710D] aperta, et sacrificia paganorum per civitates secundum voluntatem illius procedebant.

Inter haec igitur Persae audientes mortem Constantii, rebellare coeperunt et fines Romanorum invaserunt [696 1Kb] . Contra quos Julianus profectionem instituens, in ipso bello divinitus interemptus est. De cujus interfectione diversi diversa sentiunt. Quidam namque [697 1Kb] dicunt (H. m.), eum a quodam transfuga per solitudinem tribus diebus ductum, insidias incidisse, et a Persis undique circumventum, a quodam ex his conto percussum esse, [Col. 0711A] relatumque in tabernaculum, paulatim sanguine vacuatum defecisse. Quidam vero dicunt, jaculum repente delatum discurrens per brachium in latus ejus demersum fuisse; alii, unum pastorem Ismahelitarum; alii, milites fame et itinere fatigatos eum interemisse; alii, quendam invisibilium hoc fecisse. Sed sive homo sive angelus fuerit, manifestum est, quia divinis jussionibus ministravit. Calistus [698 1Kb] autem, qui inter familiares ejus militabat et heroico versu ejus conscripsit [699 1Kb] hystoriam, ait eum a daemone fuisse vulneratum. Lybanius vero, sophista Syrus, inter cetera quae de ejus vita scribit, in fine libri sic ait: Â»O daemonum alumne daemonumque discipule et daemonum observator, Juliane.Â« Nos autem in libro vitae sancti Basilii Caesariensis [Col. 0711B] episcopi (Acta SS. Jun. II, p. 944) certum legimus, orante et jejunante eodem Basilio cum populo suo, quibus ad Persicum bellum pergens mala minatus est, jussu sanctae Dei genitricis Mariae per Mercurium martirem, in eadem civitate quiescentem, ipsum esse peremptum. Fertur [700 1Kb] autem manum suam sanguine implevisse et in aerem sparsisse et ita dixisse: Vicisti, Galilee, vicisti. Interiit autem anno imperii sui tercio, septimo vero ex quo caesar a Constantio factus est, vitae autem 31o. Post cujus mortem ejus magicae [701 1Kb] Karris inventae sunt. Per hanc enim iter agens, in templum paganorum ingressus est, clausisque januis, sacrilegia quaedam celebravit. Quo defuncto, ingredientes [Col. 0711C] in templum, invenerunt mulierem a capillis suspensam, extensas manus habentem, cujus uterum aperuerat, ut exitum belli in jecore ejus inspiceret. In qua urbe dum ejus nunciatus fuisset [702 1Kb] interitus, publicam cuncti habuere festivitatem, communiter omnes clamantes: Maxime fatue, ubi sunt vaticinia tua? Vicit te Deus et Christus ejus. Fuit autem hic liberalibus disciplinis apprime eruditus, facundia ingenti, memoria tenacissima atque amplissima, corpore validus sed brevis, barba prolixa, oculis discurrentibus et [703 1Kb] huc illucque directis, audax plus quam imperatorem decet, cultor ydolorum superstitiosus, religionis Christianae insectator studiosus.

Julianus itaque imperator factus, ad ydolorum [Col. 0711D] culturam se transtulit, blandaque persecutione Christianos primum seducere temptavit, illiciens potius quam impellens ad sacrificandum; unde multi decepti sunt (cf. HIER.).

2. (RUFFIN. Hist. eccl. XI, 28.) A. D. 365. Pagani apud Sebastiam Palestinae urbem sepulchrum sancti Johannis baptistae invadunt, ossa per agros spargunt, eademque rursus collecta et cremata latius [Col. 0712A] dispergunt; sed quidam monachi ex Hierosolimis intermixti colligentibus, quae potuerunt colligere ad patrem suum Philippum pertulere. Ille supra se haec ducens, ad Athanasium per diaconum Julianum misit Alexandriam. Quae ille paucis arbitris sub cavato sacrarii pariete inclusa, prophetico spiritu posterae generationi conservavit profutura. Cujus presagium sub Theodosio per Theophilum episcopum completum est, qui, destructo Serapis sepulchro, sancti Johannis ibidem consecravit aecclesiam. (RUFIN. H. e. X, 34.) Athanasius Alexandriam rediit. Impius Julianus ad bellum profectus Persicum, divino percutitur judicio, mense octavo anni tercii imperii sui, sed mox altera die absque omni dilatione Jovianus [704 1Kb] coronatur a militibus [Col. 0712B] (H. m.).

Annus Joviani.

Anno dominicae incarnationis 366, ab Urbe condita millesimo 117. Jovianus [705 1Kb] ab Augusto 41us [706 1Kb] [(223) 1Kb] imperium suscepit, et menses 8 regnavit, genitus patre Barroniano, incola provinciae Pannoniae. Cujus pater cum liberos crebro amitteret, per somnium ei dictum est, ut eum, qui instante partu edendus foret, Jovianum [707 1Kb] diceret. Fuit autem insignis corpore, laetus ingenio, studiosus in litteris, fortis viribus, miles illo tempore quo Julianus legem militibus proposuerat ut aut sacrificarent aut militia cederent. Qui cingulum magis elegit amittere quam imperatoris preceptis obedire; sed Julianus tunc [Col. 0712C] propter belli necessitatem inter milites eum habebat. Qui cum violenter a militibus ad imperium traheretur, clamabat se nolle paganis hominibus imperare, cum ipse christianus esset. Cumque omnium vox communiter proclamaret, se quoque christianos esse, suscepit imperium. Dein cum Constantinopolim festinaret, venit ad predium Dadastam, ubi tempore hiemis languore constrictus, cum in novo cubiculo recubaret, calore prunarum et nitore parietum nuper calce illitorum suffocatus, obiit octavo mense imperii, anno vitae [708 1Kb] 33o, 13. Kal. Septembris (OROS. VII, 1).

Anni Valentiani.

(H. m.) Anno dominicae incarnationis 367. Urbis conditae millesimo 118. Valentinianus, 42us [709 1Kb] ab [Col. 0712D] Augusto, imperator appellatus est, vir optimus et apice principali dignissimus, et regnavit annis 11. Iste fuit Pannonius genere de Cybala civitate, cujus pater Gratianus, mediocri stirpe ortus, Funarius est appellatus, eo quod quadam die venalem funem portanti quinque milites nequiverint extorquere. Quo merito asscitus in militiam, usque ad prefectoriae pretorianae dignitatem ascendit. Ob cujus commendationem [Col. 0713A] apud milites Valentiniano resistenti [710 1Kb] oblatum est imperium. Qui cum sub Juliano apostata scutariorum tribunus esset et integram fidem haberet, et Julianus quadam die templum Fortunae ingrederetur, ministri templi, ex utraque parte januarum stantes, aspersione aquae, sicut ipsi dicebant, ingredientes purgabant. Tunc Valentinianus precedens imperatorem, ut aspersionis guttam sua vidit in clamide, indignatus, pugno percussit templi ministrum, dicens se maculari potius quam purgari. Quod respiciens imperator, jussit eum trudi in custodiam, dicens: Aut sacrificet, aut militia excedat. Qui mox sponte discessit. Nec mora, Juliano interfecto, Jovianoque mortuo, in loco persecutoris sui suscepit imperium. Cumque Constantinopolim pervenisset, [Col. 0713B] post 30 dies imperii sui fratrem Valentem in communionem regni assumpsit, largiens ei partes orientales, sibi retentans occidentales. Cumque jam annum tercium cum fratre ageret, Gratianum, filium suum necdum plene puberem, hortatu socrus et uxoris suae Serenae [711 1Kb] augustum creavit. Habuit autem et alium filium parvulum Valentinianum de alia uxore Justina, quam, vivente Severa [711 1Kb] nec tamen abjecta, hoc modo duxisse probatur. Justus, Justinae pater, cum esset Piceni judex temporibus Constantii, vidit in somnis quod ex dextro femore imperialem purpuram genuisset. Quae visio cum ad Constantii aures pervenisset, metuens ne imperator ex eo nasceretur, mittens occidit Justum. Cujus filia Justina virgo permanens, cum perveniret ad Severae [Col. 0713C] noticiam, amabatur ab ea, ita ut etiam balneis cum ea uteretur, ejusque pulchritudine obligata et amore capta, diceret imperatori, quod Justina sic speciosa esset, ut etiam ipsam deceret uxorem imperatoris esse. Quo sermone concepto, Valentinianus Justinam [Col. 0714A] ducere tractans uxorem, non tamen Severa abjecta, legem proposuit publice per civitates, ut omnes qui voluissent impune bina matrimonia susciperent; nam ideo populosas fore gentes dicebat, quia hoc apud eas sollempne esset. Qua lege proposita, ipse Justinam duxit; ex qua natus est ei Valentinianus et tres filiae, Justa, Grata, et Galla. Quarum duae in virginitate permanserunt, Gallam vero Theodosius major duxit uxorem, ex qua Placidia, filia ejus, noscitur esse progenita (JORD. De r. s. II. m.). Nam Archadium et Honorium ex Placilla priori conjuge habuit. Auxentio itaque Arriano Mediolanensi episcopo defuncto, Ambrosius presidatum urbis agens, necdum baptizatus, communi civium consensu episcopus eligitur, jubenteque Valentiniano baptizatur, [Col. 0714B] et tanquam dignus in episcopatum ordinatur. Multa itaque praelia Valentinianus cum diversis gentibus commisit, inter quas et Alani rebellaverunt Romanis (G. Franc. c. 2). Contra quos cum Valentinianus Romanum direxisset exercitum, plurimi ex eis occisi sunt, reliqui vero Meotidas paludes intraverunt. Tunc Valentinianus dixit exercitibus suis, quod, si qui ex eis Meotidas paludes intrarent et Alanos inde propulsarent, per decem annos absque tributo eos permitteret. Tunc quidam de Sicambria ingressi pugnaverunt contra Alanos, factaque victoria, ejecerunt eos. Quo facto, Valentinianus appellavit eos Attica lingua Francos, hoc est, feroces et duros ac fortes. Cujus [712 1Kb] gentis quia se obtulit mentio regumque ejus in libris sanctorum sepe fit commemoratio, [Col. 0714C] licet facere videar digressionem pro rerum tamen noticia, repetita ejusdem generis origine, quam brevius potero, regum ejus describam successionem.



DE ORIGINE FRANCORUM.
[Col. 0713]

[Col. 0713C] (G. Franc. cod. Bamb.) Francorum gentis exordia de antiqua Trojanorum prodiere prosapia. Nam eo tempore quo post excidium Trojae Aeneas Italiam venit, quidam ex eisdem Trojanis simili modo profugi circa Meotidas paludes applicuerunt, ibique considentes, terminos suos usque in Pannoniam dilataverunt. Construxerunt autem civitatem Sicambriam, ibique per multos habitantes annos, in populum [Col. 0713D] multum creverunt, et Sicambri primum dicti sunt. Hi pro eo quod Alanos, ut dictum est, de Meotida palude expulerunt, Franci a Valentiniano vocati sunt, et pro hac victoria per decennium remissione tributorum donati sunt. Decennio vero peracto, misit Valentinianus [713 1Kb] ad eos quendam ducem pro exigendis tributis; sed illi, ut erant feroces, tributis ulterius subjacere dedignati sunt, missosque ad se interfecerunt. Fuerunt autem tunc principes inter eos antiquorum vocabulorum preferentes insignia, Priamus et Antenor. Audiens itaque [Col. 0714C] imperator eorum factionem, nimis iratus, jussit omnem Romanum exercitum cum pluribus [714 1Kb] exteris gentibus pugnare contra eos. Pugna commissa, cum ex utraque parte multi caderent, tandem Franci multitudinem tantam sustinere non valentes, fugierunt, ibique mortuus est Priamus rex eorum. Egressi autem de Sicambria, venerunt in terram Germaniae, ad gentem scilicet Romanis infestissimam, [Col. 0714D] habitaveruntque aliquanto tempore in Thuringia cum Marcomede, filio Priami, et Sunnone, filio Antenoris. Omnes autem populi ex illa parte Rheni habitantes Germani dicti sunt, quia corpora magna habebant et fortissimi semper et indomiti erant. Inter haec defuncto Sunnone, Franci habuerunt consilium inter se, ut unum regem haberent, sicut et gentes ceterae, acceptoque consilio a Marcomede, Faramundum, ipsius filium, regem constituere, et ex eo tempore leges habere coeperunt, quas gentiles eorum consiliarii Wisogastaldus et Salegast [Col. 0715A] fecerunt, a quo Salegast etiam lex Salica inventa dicitur et nominata. Erant autem Franci pagani.

Denique mortuo Faramundo, Clodius, filius ejus, Crinitus successit, a quo Francorum reges Criniti appellati sunt. Ultra Rhenum vero usque ad Ligerim fluvium habitabant Romani, ultra Ligerim autem dominabantur Gothi, Burgundiones vero habitabant juxta Rhodanum, ubi postea facta est civitas Leudunum. Franci itaque de Thuringia Rhenum transgressi, Romanos, qui tunc temporis per suos magistratus Galliae imperabant, bello adorsi sunt, et usque in Carbonariam silvam fugant, fundunt, occidunt, sicque illatam sibi a Romanis injuriam acriter vindicant. Ingressi autem Tornacum et [Col. 0715B] Camaracum civitates Galliae, primo universa maritima, quae inter Scaldum et Sunnam fluvios jacent, violenter obtinent, sicque paulatim progredientes et regredientes, Remos, Suessonam, Aureliam et Agrippinam ac Treverim, postremo omnem Galliam sive Germaniam ab Aquitania usque Bawariam sibi subjugant. Et hi quidem qui Teutonicis [715 1Kb] commixti sunt, proprio vocabulo Franci; qui autem per conubia a Gallis sunt progeniti, Francigenae sunt appellati. Clodius itaque [716 1Kb] cum regnaret annis 20, mortuus est; cui successit Meroveus, a quo reges Francorum Merovingi nominati [717 1Kb] sunt. Quo mortuo, filius ejus Hildericus suscepit regnum. Quem luxuriose viventem et cum filiabus populi fornicantem interficere nolentes, abjecerunt, et Aegidium [Col. 0715C] quendam Romanum super se posuerunt; sed post annos octo poenitentes super hac re, Hildericum revocaverunt, factusque est rex virtute magnus super omnes priores Francorum reges. Agrippinam quippe civitatem temporibus ejus, occisis a parte Aegidii multis Romanis, Franci ceperunt, eamque Coloniam appellaverunt; Treverim quoque apprehenderunt et incenderunt, totamque illam terram vastaverunt.

Mortuo autem Aegidio, Siagrius, filius ejus, successit in locum ejus, seditque in Suessonum civitate, ubi sedes regni erat; sed Hildericus cum exercitu superveniens, omnem terram illam predatus est, et Aurelianensem et Andegavensem civitatem [Col. 0715D] regno suo adjecit. Qui cum regnaret annis 24, mortuus est, et Clodoveus, filius ejus, regnum accepit. Hic cum Siagrio bellum commisit, fugientemque ad Alaricum regem Gothorum, missa legatione, reposcit [718 1Kb] , et redditum interfecit, totumque regnum ejus sibi subjiciens, Romanos in tantum delevit, ut nulla eorum vestigia hodie reperiantur in Gallia. Accepit autem uxorem, neptem Gundebaudi regis Burgundionum, nomine Gothehildam [719 1Kb] vel Rothildam. Gundebaudus itaque rex Burgundionum quatuor filios habuit, Gundebaudum scilicet patrem Sigismundi et Gothemari; Hilpericum, patrem [Col. 0716A] Gothehildae, Gothegiselum et Gothemarum. Mortuo autem Gundebaudo seniore, Gundebaudus junior occidit fratrem suum Hilpericum, et uxorem illius, ligato ad collum ejus saxo, in aquam mergi precepit, alios vero duos fratres in exilium misit. Gundebaudus autem, dum neptem suam Gothehildam Hilperici [720 1Kb] filiam, secum haberet, et legati Clodovei regis illuc forte directi eam videntes pulchritudinem ejus apud dominum suum laudarent, misso Aureliano quodam honorato suo, accepit eam Clodoveus uxorem, puellam Christianam. Quae cum ei Christum sepe predicaret illeque credere abnueret, 15o anno regni sui suscipiens bellum contra Alamannos, cum pene vinceretur, hortatu Aureliani se crediturum spopondit, si Dei adjutorio Alamannos vinceret; [Col. 0716B] moxque et illos superavit et omnem terram eorum [721 1Kb] sibi subjugavit, ac deinde per sanctum Remigium Remorum episcopum instructus, cum omni gente sua est baptizatus. Post haec abiit in Pictaviensem civitatem, ubi rex Alaricus habitabat, pugnansque cum eo, interfecit eum, 12o anno ejusdem Alarici. Amalaricus vero, filius Alarici, fugiens in Hyspaniam, regnum patris sui postea sagaciter recepit. Anno quinto post hanc victoriam mortuus est Clodoveus in pace, anno regni sui 30o, a transitu vero sancti Martini anno 112o. Habebat autem filios quatuor idem rex Clodoveus, Clodomirem, Theodericum, Hildibertum et Clotharium. Hi regnum ejus inter se diviserunt aequaliter, et elevati sunt in magna potentia. Theodericus vero tunc habebat [Col. 0716C] filium nomine Theodebertum, strenuum et utilem. Amalaricus quoque, filius Alarici regis Gothorum, sororem illorum nomine Ruothildam petiit in conjugium, quam illi non negantes cum magna gloria ei [722 1Kb] dederunt. Sed cum ille velut Arrianus eam postea indigne tractaret, mittens illa nuncium de Hyspania ad fratrem suum Hildibertum in Arverna civitate sedentem, injurias suas ei conquesta est. Unde ille iratus, cum magno exercitu Hyspaniam tetendit, occisoque Amalarico, sororem suam cum magnis thesauris abstulit; quae tamen languore preventa, in ipso est itinere mortua. In illis diebus Gothehild regina veniens Parisium, dixit ad filios suos: Non me poenitet, filii mei, vos dulciter enutrisse, [Col. 0716D] tantum injuriam meam indignamini, et mortem patris ac matris meae vindicate. Qui mox ira commoti, cum exercitu magno Burgundiam pergunt contra Sigismundum et Gothemarum, filios Gundebaudi, qui patrem ac matrem Gothehildae interfecit. Sigismundus rex Burgundionum illo in tempore aedificavit monasterium sancti Mauricii sociorumque ejus in loco Agauno, ubi et passi sunt. Collecto autem exercitu, Burgundiones exierunt obviam filiis Gothehildae et Clodovei; sed, commissa pugna, caesi Burgundiones fugerunt. Sigismundus itaque, dum fugeret ad sanctos Agaunenses, consecutus est eam [Col. 0717A] Clodomir, captumque cum uxore et filiis, duxit in pagum Aurelianensem et in carcerem misit, et postea interfectos in puteum projecit, in loco qui dicitur Columnabicus. Post haec iterum collecto exercitu, Clodomir in Burgundiam perrexit contra Gothemarum, iterumque repugnantem sed fugientem dum persequeretur et precurreret equo velocissimo, ex adversa parte percussus corruit, et mortuus est. Quod audiens Clotharius, Gundeucam, uxorem fratris sui accepit in conjugium.

Theodericus autem rex, postquam regnavit annis 23, mortuus est, et Theodebertus, filius ejus, ei successit. Qui cum annis 14 regnaret, obiit, et Theodebaldus, filius ejus, illi successit. Quo post annos 7 defuncto, Clotharius, patruus ejus, regnum [Col. 0717B] ipsius cum thesauris multis accepit. Gothehildis autem regina in elemosinas profluens, in summa abstinentia et sobrietate vitam duxit, et apud Turonicam urbem plena dierum ad Dominum migravit, et in basilica sancti Petri apostoli ad latus viri sui Clodovei sepulta est a filiis suis Hildiberto [723 1Kb] et Clothario, ubi et beatissima Genovefa quiescit.

Clotharius autem rex de diversis uxoribus septem habuit filios, de Ingunde regina Guntharium, Hildericum, Sigibertum [723 1Kb] , Guntrammum, Heribertum, et filiam Glodesindam; de Regingunda vero, sorore Ingundis, habuit Hilpericum. Per amorem enim Ingundis, eo quod esset pulchra et decora, et ipse nimium esset luxuriosus. sororem ejus Regingundam [Col. 0717C] accepit in conjugium. De Gusina quoque accepit Gratianum. Qui cum esset decorus nimis et acerbus ac callidus, patri rebellavit, sed captus et ad patrem adductus [724 1Kb] , in casa quadam incendi jussus est. Hildibertus vero, frater Clotharii, apud Parisium diu aegrotans, mortuus est; cujus regnum et thesauros Clotharius rex assecutus est. His etiam temporibus beatus Medardus episcopus plenus virtutibus migravit ad Dominum, quem rex Clotharius in Suessione civitate cum magna gloria sepeliri fecit.

Post haec Clotharius rex febre correptus obiit, anno regni sui 51o, regnumque ejus quatuor filii ejus inter se diviserunt, scilicet Heribertus, Guntrammus, Hilpericus, Sigibertus, accepitque Heribertus [Col. 0717D] regnum Hildiberti patrui sui, sedemque constituit Parisius; Guntrammus autem, regnum Clodomiris accipiens, Aurelianis sedem constituit; Hilpericus vero, regnum patris sui Clotharii possidens, Suessionis sedem posuit; Sigibertus autem regnum Theoderici, scilicet Austrasiam, sortitus, apud Metensem civitatem regni sedem [725 1Kb] locavit. (PAUL. DIAC. III, 33.) Ex quibus Guntrammus rex pacificus et omni bonitate laudabilis erat, vitamque in conversatione sancta ducebat; cujus unum factum mirabile huic [Col. 0718A] operi placet inserere. Quodam tempore dum venatum iret, omnes ejus socii per silvam discurrentes, illum solum cum uno tantum sibi fidelissimo dimiserunt juxta rivulum quendam. Quem cum gravis somnus urgeret, caput suum in illius fidelis sui sinum posuit et dormivit. Cum subito vidit ille in cujus sinu dormiebat, quasi parvum animal de ore regis exire et ad rivum tendere multoque nisu temptare si quo modo posset transire. Cumque transitus copiam non inveniret, ille qui hoc vidit gladium suum de vagina eduxit, rivoque superponens, illud transire fecit. Transiens autem rivum, non longe inde in foramen unum montis juxta positi intravit, reversumque per eandem viam, post horam unam in os regis rursus introivit. Qui mox evigilans, magnam [Col. 0718B] visionem se vidisse narravit, dixitque sibi apparuisse in somnis, quod iter agens ad quendam fluvium magnum veniret, quem per ferreum pontem transiret, veniensque sub montem quendam, multum ibi aurum videret. Quod cum illi fideli suo narraret illeque vicissim sibi omnia quae gesta sunt intimaret, ad locum illum accesserunt, fodientesque multa pondera auri [726 1Kb] antiquitus ibi reconditi invenerunt; de quo auro rex idem postea ciborium magnum fieri diversisque gemmis exornari precipiens, voluit illud [727 1Kb] Hierosolimam ad sepulchrum Domini mittere, sed cum hoc perficere non potuisset, jussit illud poni supra corpus beati Marcelli martiris in Cabillona civitate sepulti, diciturque aliud huic simile non inveniri.

[Col. 0718C] (G. Fr.) Hilpericus autem accepit uxorem Audevoram, quae peperit ei tres filios, Theodebertum, Meroveum et Clodoveum. Heribertus vero duxit Ingobergam. Quae cum haberet duas puellas nimis pulchras, cujusdam pauperis filias, rex in amorem earum vehementer exarsit. Quas cum regina odio haberet, rex iratus eam abjecit, et unam ex illis in conjugium sumpsit, deinde alteram quoque sibi copulavit. Pro qua re cum sanctus Germanus Parisiorum episcopus utrosque excommunicaret, et rex hoc parvipendens eam non dimitteret, percussa Dei judicio, mortua est, nec multo post rex ipse defunctus est. Porro Sigibertus rex videns nequitiam fratris sui, dedignatus talia conjugia, legationem in Hyspaniam [Col. 0718D] misit, regisque filiam Brunihildem petiit et accepit, puellam pulchram et ingeniosam; et quia Arrianae legi subjecta erat, in nomine sanctae Trinitatis eam baptizari jubebat; ex qua filium Hildibertum suscipiebat. His temporibus sanctus Columbanus de Hibernia in Galliam venit, quem Sigibertus rex benigne suscepit. Hilpericus autem, frater Sigiberti, videns eum regali conjugio sublimatum, cum jam plures uxores haberet, sororem Brunihildis natu majorem, nomine Geltsuindam, in conjugium petiit, promittens per legatos, omnes alias uxores se dimissurum. [Col. 0719A] Qua desponsata et cum multis thesauris accepta, Fridegundis, quaedam ex uxoribus ejus plurimis, genere infima sed speciosa et callida, hanc in stratu suo per noctem strangulavit, et priorem Audevoram [728 1Kb] consilio pessimo ab eo separavit, ipsaque in locum earum quasi legitima successit.

Eo tempore Justinianus imperator apud Constantinopolim obiit, Justinus vero imperium ambivit.

Post haec Hilpericus Theodebertum [729 1Kb] filium suum ultra Ligerem in regnum fratris sui Sigiberti cum exercitu direxit; qui mox Turonum et Pictavim ceterasque urbes invasit, aecclesias incendit, monasteria destruxit, clericos interfecit. Contra quem Sigibertus movens exercitum, interfecit eum; Hilpericus vero cum uxore [730 1Kb] Fridegunda fugit in Turnacum. [Col. 0719B] Sigibertus autem civitates quae ultra Parisium sunt accipiens, cum Franci, qui [731 1Kb] quondam Hildiberto seniori subditi erant, hunc vellent super se regem constituere et Hilpericum relinquere, fraudibus et consilio Fridegundis, quae nimium callida erat, interfectus est, anno regni sui 14o, aetatis autem [732 1Kb] 40o. Tunc Brunihildis cum filiis suis apud Parisium sedebat; Cundoaldus autem dux, qui erat major domus, filium Sigiberti parvulum Hildibertum furtim per noctem abstulit, et cum eo fugit, collectisque gentibus, super quas pater ejus regnaverat, regem illum constituit. Tempore illo beatus Germanus Parisiorum episcopus, plenus virtutibus magnis [733 1Kb] , migravit ad Dominum. Mortui autem sunt [734 1Kb] et filii Hilperici omnes quos habebat de Fridegunde; sed ad [Col. 0719C] ultimum genuit Clotharium, qui postea factus est rex magnus, et hic genuit Dagobertum. Inter haec maximae discordiae ortae sunt inter Hilpericum et nepotem suum Hildibertum, filium Sigiberti, irritabantque eos ex utrisque partibus Fridegundis et Brunihildis. Eo quoque tempore mortuus est bonae memoriae Guntrammus rex inclitus, frater Hilperici, cum regnaret annis 31; cujus regnum, scilicet Burgundiam, Hildibertus, fratruelis ejus, accepit. Post haec eum Fridegundis adulterium cum Landerico quodam committeret et hoc regi Hilperico innotesceret, illa eum metuens, egit consilium cum duobus juvenibus, qui regem sero de venatione venientem, statim ut de equo descendit, interfecerunt, clamantes, ipsi [Col. 0719D] insidias esse de parte Hildiberti; sicque ipsa cum filio suo parvulo Clothario regnum tenuit. Hildibertus igitur, filius Sigiberti, cum regnaret annis 20, mortuus est, habens duos filios, seniorem nomine Theodebertum ex concubina, juniorem Theodericum ex regina; sed senior Theodebertus regnum accepit, scilicet Austrasiam; juniorem vero Theodericum avia sua Brunihildis direxit in regnum Guntrammi regis, videlicet Burgundiam.

Eo tempore Fridegundis mortua est. Brunihildis autem pravum consilium subministravit nepoti suo Theoderico, dicens: Cur non requiris thesaurum et [Col. 0720A] regnum patris tui de manu Theodeberti, cum non sit frater tuus, sed de meretrice quadam, patris tui concubina, sit editus? Ille vero haec audiens, ut erat acerbis moribus, exercitum plurimum contra fratrem direxit. Cumque convenirent in praelium, Theodebertus victus, fugit Coloniam. Theodericus autem illum persecutus, cum cuncta vastasset, et populus ut subjectis parceret ad eum clamasset, ait: Si vultis ut parcam vobis, Theodebertum michi vivum adducite, aut caput ejus afferte [735 1Kb] ! Qui civitatem ingressi, cum suaderent Theodeberto, ut thesaurum redderet, quatinus frater ejus recederet, ille verbis eorum credulus, ingreditur thesaurarium suum, et cum preciosissima quaeque requireret, unus ex eis retro cervicem ejus gladio percussit et caput ejus amputavit. [Col. 0720B] Theodericus vero apprehendens ipsam civitatem, multos thesauros accepit, rediensque ad urbem Metensem, filiam Theodeberti pulchram nimis cum duobus filiis parvulis abduxit, filiosque occidens, filiam in conjugium accipere voluit. Cui cum diceret Brunihildis: Non debes ducere filiam fratris tui, ille iratus ait: Nonne tu dixisti michi quod non esset frater meus? Cur induxisti super me peccatum hoc, auctrix mortis? Et evaginato cultro, voluit eam transfigere; sed illa a circumstantibus erepta est. Post haec odio nimio infecta, potionem venenatam per ministros suos ei direxit; quam ille bibens, mortuus est. Taliter refert hystoria Francorum. Sed in libro actuum sancti Columbani (c. 57. sq.) legitur quod apud [Col. 0720C] Tulbiacum pugnaverint, victumque Theodebertum et fugientem Theodericus insecutus apprehenderit et ad aviam suam Brunihildem adduxerit, quem illa clericum fieri rogaverit, sed non post multos dies impie peremerit, Theodericus vero apud Metensem civitatem commorans, divino igni crematus sit. De hac controversia scriptores videant. Mortuo autem Theoderico, filius ejus Sigibertus in regnum successit, ille scilicet de quo in libro actuum sancti Galli legitur, quod Gunzonis ducis filiam desponsaverit, quam idem beatus Gallus a daemonio liberavit. (Vit. Col. l. l.) Clotharius itaque, filius Hilperici, collecto exercitu, fines regni, qui suae ditioni debebantur, cum conabatur recipere, Sigibertus ei cum exercitu occurrit; quem ille captum occidit, et quinque fratres ejus, [Col. 0720D] filios Theoderici similiter interemit. (G. Fr. l. l.) Post haec Burgundiones et Austrasii, facta pace cum Francis, Clotharium in monarchia totius regni regem sublimaverunt. Tunc conclamantibus omnibus Brunihildem morte turpissima esse condignam, primo camelo impositam totum exercitum gyrare fecit, deinde indomitorum pedibus equorum alligatam interim precepit, sepulchrumque ejus ignis fuit. Erat autem Clothario filius nomine Dagobertus, puer efficax et strenuus et ad omnia sollertissimus, quem rex aduttum cum Pippino duce in Austrasiam regnaturum direxit. Clotharius autem cum regnaret annis [Col. 0721A] 44, plenus dierum mortuus est, et Dagobertus, filius ejus, monarchiam in tribus regnis solus obtinuit, fuitque fortissimus et Francorum nutricius, in judiciis aecclesiasticis severissimus, largitor elemosinarum precipuus, pacem in toto regno suo statuens, et timorem gentibus in circuitu incutiens, ipseque velut Salomon pacificus regnum obtinuit quietus.

Eo tempore defuncto Gundoaldo majore domus, Erchinoaldum virum illustrem in locum ejus statuit Dagobertus. Habebat autem idem rex ex regina Mahthilda [(224) 1Kb] de genere Saxonum [736 1Kb] filios duos, Sigibertum et Clodoveum, quorum majorem Sigibertum duci Pippino et sancto Chuniberto Coloniensi episcopo in Austrasia regnaturum direxit, juniorem Clodoveum secum retinuit. Sigibertus hic sancto Romacho [Col. 0721B] [737 1Kb] episcopium Trajectense dedit. Pippinus autem dux pater erat sanctae Gerdrudis virginis et Beggae, quam duxit uxorem Ansgisus, filius sancti Arnolfi, viri magni Deoque dilecti, qui pro amore Dei renuncians seculo, divino se mancipavit servitio, factusque est postea episcopus Metensium; deinde heremiticam diligens vitam, plenus virtutibus migravit ad Dominum. Hujus sancti Arnolfi pater fuit Arnolfus, vir illustris, filius Ansberti et Blithildae, Lotharii regis filiae (cf. Vit. S. Rem., S. Arnolf., S. Gertr.).

(G. Fr.) Dagobertus autem rex cum regnaret annis 34, mortuus est, et Clodoveus, filius ejus, regnavit pro eo super Francos, accepitque uxorem de genere Saxonum [738 1Kb] , nomine Mahthildem [739 1Kb] , pulchram [Col. 0721C] et ingeniosam, quae genuit ei [740 1Kb] tres filios, Lotharium, Hildericum et Theodericum. Sigibertus vero, frater Clodovei, rex Austrasiorum, defuncto duce Pippino, filium ejus Grimoaldum majorem domus constituit. Habuit autem et ipse Sigibertus filium parvulum, nomine Dagobertum. Decedente igitur tempore, Sigibertus defunctus est, et Grimoaldus major domus filium ejus Dagobertum totondit, Didonemque, Pictaviensis urbis episcopum, in Scottiam exilians, Dagobertum episcopatui preposuit. Quod indignantes Franci, Grimoaldo insidias statuunt, captumque Clodoveo deferunt. Quem ille vinculatum carceri mancipavit, ubi, ut dignus erat, vitam finivit.

[Col. 0721D] Eo tempore Clodoveus, instigante diabolo, brachium sancti Dionisii martiris abscidit, ex quo regnum Francorum casibus pestiferis concidit. Clodoveo itaque post 15 annos regni sui defuncto, Franci statuerunt Lotharium, fratrem ejus, cum matre Mahthilda regnare pro eo. Hic sanctum Leodegarium Augustuduni fecit episcopum. Eo quoque tempore Erchinoaldo majore domus defuncto, in locum [Col. 0722A] ejus successit Ebroinus. Post non multum vero tempus mortuo Lothario, Ebroinus major domus Theodericum fratrem ejus constituere voluit regem; sed quia idem Ebroinus jam odiosus fuit Francis, spreto ejus consilio, alterum ejus fratrem [741 1Kb] Hildericum [742 1Kb] , qui Austrasiis jam imperabat, super se regem constituunt. Quod videns Ebroinus, in Luxoviense coenobium tonso capite, quasi perpetuo monachus, se contulit. Post aliquod tempus Hilderico, cum levis esset ac omnia inconsulte ageret, a quibusdam cum regina [743 1Kb] pregnante interfecto, rursumque Theoderico in regnum revocato, Ebroinus de claustro prorumpens, ad regem pervenit, receptoque principatu suo, tyrannidem magnam in Francos, quibus odiosus erat, exercuit, inter quos et sanctum Leodegarium [Col. 0722B] occidit. Mortuo autem Theoderico, filii ejus Clodoveus et Hildibertus regnaverunt; post quos Dagobertus junior; cui Hilpericus cum Reginfrido succedentes, a Karolo, Pippini filio, dejecti sunt, et Lotharius substitutus; post quem iterum Hilpericus regnavit; post hunc Theodericus. Quo vicesimo Leonis imperato is anno mortuo, et primo Constantini, ejusdem Leonis filii, anno Karolo defuncto, quinque annis post Theodericum sine rege interlapsis, sexto demum anno Pippinus et Karlomannus, filii Karoli, Hildericum statuunt regem, qui et ultimus erat de antiquo genere regum (cf. gen. Kar.).

Tempore autem regum precedentium, post mortem Ebroini Ansgisus [744 1Kb] , sancti Arnolfi filius, nomen, [Col. 0722C] ut aiunt (cf. P. D. VI, 23), ducens ab illo Trojano Anchisa, [745 1Kb] patre Aeneae, major domus effectus est in regno Francorum; post quem Pippinus, filius ejus et Beggae sororis sanctae Gerdrudis; post hunc filius ejus Karolus, cognomento Fortis, qui per multas pugnas principatum tulit de manu Reginfridi; quem Karolum genuit Pippino Albhaidis, soror Diodonis domestici sui, quam ille superduxit legitimae uxori suae Plectrudi, de qua susceperat Druogonem et Grimoaldum (ib. VI, 42). Quam rem dum detestaretur sanctus Lampertus [746 1Kb] episcopus, ab eodem Diodone est interfectus, Pippino, ut aiunt [(225) 1Kb] , consentiente (cf. SIGEB. Vit. S. Lamb.), Hildiberto, Theoderici filio, regnante [*) 1Kb] . Mortuo autem hoc Karolo, [Col. 0722D] filii ejus Pippinus et Karlomannus principatum tenuerunt simul annis 4, postea Pippinus solus annis 7, adhuc quidem regibus in Francia ex antiqua stirpe solo nomine regnantibus sed nil regiae dignitatis habentibus, donec per auctoritatem Zachariae papae, Hilderico, qui tunc falsum regis nomen habebat, detonso et in monasterium detruso, isdem Pippinus ex prefecto palatii in regnum est sublimatus, [Col. 0723A] ac deinde per successorem ejus Stephanum papam una cum uxore sua Bertherada filiisque Karolo et Karlomanno regali est unctione consecratus et in regno confirmatus, anno ab incarnatione Domini 754 (cf. EINH. c. 1).

His de gente regibusque Francorum noticiae causa sive per repetitionem precedentium seu per anticipationem sequentium dictis quasi per quendam excessum, jam redeamus ad inceptum.

Anni Valentiniani.

[Col. 0723B] (Chr. W.) Valentianianus primo regni sui anno, qui est Dominicae incarnationis 367, fratri suo Valenti regnum Orientis dedit, ipse occidentale tenuit.

A. D. 368. Damasus papa 39us ordinatus, sedit annis 26 748 1Kb] , sub seditione tamen, quia Ursinus, quidam diaconus Romanae aecclesiae, sibi sacerdotium usurpavit. (BEDAE Mart.) Damasus vero constituit ut psalmi die noctuque canantur in aecclesia.

(Chr. W.) A. D. 369. Lana vera [749 1Kb] pluviae permixta de nubibus fluxit.

A. D. 370. Hylarius Pictaviensis episcopus obiit.

A. D. 371. Athalaricus rex Gothorum Christianos in sua gente persequitur.

[Col. 0723C] (HIER.) A. D. 372. Eusebius Vercellensis et Lucifer Caralitanus obierunt.

(Chr. W.) A. D. 373. Valentinianus Saxones caede perdomuit in Francia.

(HIER.) A. D. 374. Didimus Alexandrinus multa de nostro dogmate commentatur.

A. D. 375. Sanctus Martinus Turonis ordinatur episcopus.

(Chr. W.) A. D. 376. Magnentia, quae et Tecla, Romanorum nobilissima, Hierosolimam veniens, magnis virtutibus et humilitate claruit.

A. D. 377. Valentinianus, rupta vena nuper incisa, moritur [750 1Kb] .

(H. m.) Valens [751 1Kb] igitur, frater Valentiniani, dum [Col. 0723D] per concessionem fratris regnaret cum eo in regno Orientis, id est in Constantinopoli, annis 11, post mortem fratris regnavit ibi annis 4, Gratiano et Valentiniano, fratris sui filiis, regnum Occidentis, id est Romanum tenentibus imperium. Hic itaque Valens, mox ut frater ejus ab eo discessit, Dominica uxore sua, ut aiunt; suadente, ab Eudoxio Arriano episcopo rebaptizatus est, statimque in Christianos persecutionem moveret, si fratrem non timeret (cf. OROS. VII, 32). In Antiochia tamen plurimo tempore commorans, omnibus licentiam dedit sua sacra celebrare, [Col. 0724A] gentilibus scilicet atque Judaeis et omnibus hereticis; illis tantummodo inimicus erat qui apostolicam doctrinam predicabant. Post mortem vero fratris impietatem, quam mente conceperat, operibus explebat. (HIER.---BEDA.---JORD. De r. s.---H. m.) Nam sacerdotes Domini exiliabat, monachos in militiam cogebat, nolentes militare interfici jubebat. Inter haec diabolico instinctu perscrutari cupiens quis post eum regnaturus esset, nicromantiam fecit; sed diabolus, ejus audacia et crudelitate abusus, non aperta sed obliqua ei responsa dedit, per quae multos artificiose interemit. Demonstravit enim ei quatuor litteras, , , , , dicens, hoc nomen post Valentem imperii culmen accepturum. Unde ille zelo ductus, multos interemit, quos tyrannidem assumere estimavit. [Col. 0724B] Occidebantur itaque Theodati, Theodori, Theodoti, Theodunculi, et quicumque has litteras in capite sui nominis habebant. Hoc ergo timore plurimi [752 1Kb] sua nomina mutaverunt, negantes cum juramento quae prius habuerunt, ut pericula effugerent. Inter ceteros autem occisus est et Theodosius vir fortis, ex Hyspania genus ducens, pater Theodosii postea imperatoris. Hic Theodosius a Valentiniano, fratre Valentis, in Africam missus, Firmium quendam sese in regnum extollentem ad mortem coegit, totamque Africam et Mauritaniam Romano imperio subjecit. Sed cum a Valente per invidiam juberetur occidi, prius in remissionem peccatorum rogabat baptizari, sicque jugulum ultro prebuit percussori.

[Col. 0724C] Ea tempestate Hunorum gens, diu inaccessis seclusa montibus, repentina rabie percita, exarsit in Gothos, eosque conturbatos ab antiquis expulit sedibus. Qui transito Danubio ad Valentem venerunt, et sine omni pactione suscepti, Tracias ad habitandum ab eo acceperunt. Deinde cum idem imperator non daret eis quod sufficeret, non sustinentes famem, apprehenderunt arma, euntesque per Traciam, omnia licenter vastabant et incendebant (cf. JORD.). Hoc audiens Valens, egressus ab Antiochia, congregavit exercitum, ut pugnaret cum Gothis; (H. m.) primumque moratus apud [753 1Kb] Constantinopolim, misit Trajanum magistrum militiae contra eos; qui victus ignominiose reversus est. Qui cum [Col. 0724D] Valens molliciem exprobraret, ait: Non ego victus sum, o imperator, sed tu, qui contra Deum pugnans, barbaris nutum ejus concilias. An nescis, quos ab aecclesiis expulisti et quibus eas tradidisti? Ille sera poenitentia stimulatus, episcopos ceterosque sanctos revocari de exiliis precepit. Inter haec barbari per Traciam [754 1Kb] discurrebant, jamque suburbana Constantinopolitana, nullo prohibente, incendebant. Egressus itaque de Constantinopoli, duxit exercitum ad urbem Adrianopolim Â· commissaque pugna cum Gothis, primo impetu Gothorum Romani equites [Col. 0725A] nudatos deseruere pedites, quos Gothi mox circumdederunt, ac sagittarum nubibus huc et illuc fugientes obruerunt. Ipse quoque imperator Valens sagitta sauciatus et in fugam versus, cum ob nimium dolorem de equo laberetur, in vilissimam casam deportatur, ubi, Gothis supervenientibus ipsumque [755 1Kb] ibi nescientibus, igne imposito concrematur, anno vitae [756 1Kb] 50o, regni autem 15o, quorum 11 regnavit cum fratre, 4 post illum. Justo itaque Dei judicio ab illis igni crematus est, quos ipse perfidiae succenderat igne. Antea quippe petentibus Gothis ut eis mitteret predicatores et doctores, qui eos catholicam fidem instruerent, misit Arrianos doctores, sicque omnis illa gens Arriana facta est. Mortuo autem Valente, Gothi jam securi pergunt ad urbem Constantinopolim, [Col. 0726A] ubi tunc Dominica, uxor Valentis, sedebat; quae ex aerario publico premia bene certantibus prebens, urbem viriliter defendebat. (HIER.) Sub his temporibus Apollinaris Laodicenus episcopus multa nostrae religionis scripta composuit; qui postea devians a fide, heresim sui nominis instituit. Quia [757 1Kb] vero Gothorum mentio non solum in hoc loco sed et in precedentibus sepe est habita, et in sequentibus sepius habenda [758 1Kb] , non superfluum videtur, si de origine eorum altius ab initio repetatur, et qui aut unde essent, quam brevissime verissimeque potest, hic aliquid inseratur, quia et Huni, qui eos de sedibus suis expulisse referuntur, originem ex his traxisse dicuntur, Cepidi quoque et Amazones ex eis processisse leguntur.



HYSTORIA GOTHORUM [759 1Kb]
[Col. 0725]

[Col. 0725B] (JORD.) Claudius Ptholomeus, orbis terrae descripto egregius, refert in secundo sui operis libro, esse in oceani arctoi salo insulam quandam magnam, nomine Scanziam, in modum folii cetri lateribus pandis per longum ductam, quam et Pomponius Mela in maris sinu Codano positam refert, cujus ripas influit oceanus. Haec a fronte posita est Vistulae fluminis, qui Sarmaticis montibus ortus, in conspectu Scanziae septentrionali oceano trisulcus illabitur, Germaniam Scythiamque determinans. Ubi etiam aliae plures [760 1Kb] insulae dicuntur esse dispositae; ad quas si congelato mari ob nimium frigus lupi transierint, luminibus feruntur privari. Ita non solum hominibus inhospitales verum etiam bestiis terrae sunt crudeles. In Scanzia vero insula multae [Col. 0725C] et diversae manent nationes, quarum septem commemorat Ptholomeus; ex quibus una dicta Adogit in arctoa parte ejusdem insulae consistit, quae in media aestate 40 diebus et noctibus lucem continuam fertur habere, itemque medio brumali tempore eodem dierum noctiumque numero, alternato moerore cum gaudio, claram lucem nescire. Et hoc inde venit, quia prolixioribus diebus per axis marginem solem vident redeuntem ad orientem, brevioribus vero non sic apud illos conspicitur, ut australes conspicere censuerunt. Nobis enim videtur sol ab imo surgere, illis vero marginem circuire. Nec hoc alicui incredibile videatur, quia Plinius (II, c. 75), secularium eruditissimus litterarum, eodem fieri modo in insula Thile testatur circa solsticium [Col. 0725D] aestivale et brumale aliquibus tantum diebus. Quod et venerabilis Beda comprobat, dicens [(226) 1Kb] sibi dictum fuisse a quibusdam clericis, qui in eadem insula fuerunt a Kal. Febr. usque ad [Col. 0726B] Kal. Augusti, quod in diebus circa aestivale solsticium in vespertina hora abscondat se sol, occidens quasi post parvulum tumulum, ita ut in minimo illo spatio nichil fiat tenebrarum, sed quicquid homo operari voluerit, tanquam in presentia solis possit; et si in altitudine montium ejusdem terrae fuissent, forsitan sol nunquam eis latuisset [761 1Kb] . In medio autem spatio illius minimi temporis media nox fit in medio terrarum orbis. Sed et beatus Augustinus in sententia, quae in aecclesiastice fit de sole, de ambitu solis dicit (De Genesi lib. I. Opera ed. Froben. III, p. 506): Australis ergo pars cum habet solem, nobis dies est; cum autem ad partem aquilonis circuiens pervehitur, nobis nox est; non tamen in alia parte non est dies, ubi presentia solis est, [Col. 0726C] nisi forte poeticis figmentis cor inclinandum est, ut credamus solem mari se immergere atque inde lotum ex alia parte mane surgere; quamquam, si ita esset, abyssus ipsa solis presentia illustraretur atque ibi dies esset; posset enim et aquas illuminare, quando ab eis [762 1Kb] non posset extingui; sed hoc monstruosum est suspicari.

(JORD.) Alia quoque gens ibi est, quae Suehans dicitur, cujus gentis homines equis utuntur eximiis, et hi sunt qui in usus Romanos Sapherinas pelles, commercio interveniente, per alias innumeras gentes transmittunt, famosi decora pellium nigredine. Hi [763 1Kb] cum inopes vivant, ditissime vestiuntur. Sunt ibi et Suetidi, cogniti in hac gente, reliquis corpore [Col. 0726D] eminentiores, quamvis Dani, ex ipsorum stirpe progressi, Herulos propriis sedibus expulerint, qui inter omnes Scanziae nationes nomen sibi precipuum ob nimiam proceritatem affectant [764 1Kb] .

Ex hac igitur Scanzia insula, quam alii Scandanaviam [Col. 0727A] dicunt (PAUL. DIAC. I, 2. Cf. c. 1), quasi officina gentium, aut certe velut e vagina nationum, diversae nationes egressae sunt, Dani, Daci, Heruli, Rugi, Turcilingi, Wandali, Winih qui et Longobardi, et hi qui postea Burgundiones dicti sunt, et aliae multae barbarae nationes. (JORD.) Ex eadem quoque cum rege suo nomine Berich Gothi, qui et Gethae, quondam memorantur egressi cum tribus tantum navibus. Sed qui in una erant navi, aliquantulum [765 1Kb] ut fieri solet, tardiores, cum alios sequi non possent, in quandam Vistulae fluminis insulam venientes, quousque meliores invenirent sedes, ibi resederunt, nomenque genti ex tarditate sua dederunt (Ibid., c. 17) Nam lingua eorum pigritia Gepanta dicitur, ipsaque gens postea paulatim corrupto nomine [Col. 0727B] ex vitio traditatis Gepidorum vocabulum sortitur. Quod ipsum nec credo falsissimum; sunt enim ingenio tardiores et velocitate corporum graviores. (C. 4 sqq.) Alii vero qui in duabus erant mox ut citeriorem oceani ripam attigerunt, nomen loco dederunt, qui hodieque, ut fertur, Gothiscanzia vocatur. Inde mox promoventes, ad Ulmerugorum sedes, qui tunc oceani ripas insederunt, castra metati sunt, eosque, commisso praelio, propriis sedibus expulerunt, vicinosque eorum Wandalos tunc subjugantes, suis victoriis applicaverunt. Ubi vero [766 1Kb] , magna populi numerositate crescente, quintus jam pene rex post Berich regnabat, Filimer, Gadarici Magni filius, consilium dedit, ut cum familiis suis Gothorum inde [767 1Kb] promoveret exercitus. Qui aptissimas sedes [Col. 0727C] locaque dum quereret congrua, pervenit ad Scythiae terras, quae lingua eorum Ovim [768 1Kb] vocabantur. Ubi delectatus magna ubertate regionum, per pontem transposuit exercitum ultra quendam fluvium. Medietate autem exercitus transposita, pons, ubi amnem trajecerat, dicitur irreparabiliter corruisse, nec ulterius licuit jam alicui ire aut redire. Nam is locus, ut fertur, tremulis paludibus voragine circumjecta concluditur, quem utraque confusione natura reddit impervium. Verumtamen hodie illic et voces armentorum audiri et indicia hominum deprehendi, commeantium attestatio, quamvis longe audientium, solet perhibere. Hi ergo, qui apud Filimer dicuntur in terras Ovim emenso amne transpositi, optato [Col. 0727D] potiti solo, ilico ad gentem Spalorum adveniunt, consertoque praelio, victoriam adipiscuntur. Exinde jam velut victores ad extremam Scythiae partem quae Ponto mari vicina est, properant, quemadmodum et in priscis eorum carminibus pene hystorico ritu in commune celebratur, et Ablavius, descriptor Gothorum gentis egregius, verissima testatur hystoria; in quam sententiam nonnulli consensere majorum, eosque Scythas appellare consuerunt. Scythia siquidem [769 1Kb] Germaniae confinis est, eotenus ubi Ister [770 1Kb] fluvius oritur vel stagnum Marsianum dilatatur, [Col. 0728A] usque ad Danubium montemque Taurum, non illum Asiae sed proprium Scythiae, per omnem Meotidis ambitum, cujus paludis circuitus [771 1Kb] est passuum mille centum 44, nusquam octo cubitis altius subsidentis. In qua Scythia prima ab occidente gens est Gepidorum, quae magnis opinatisque ambitur fluminibus, introrsus [772 1Kb] Datia est, ad coronae speciem arduis Alpibus emunita; dein per immensa spatia Venetiarum natio populosa considet, quorum nomina licet nunc per varias familias et loca mutentur, principaliter tamen Sclaveni nominantur. Prima vero mansio Gothorum in Scythiae solo fuit juxta paludem Meotidem, secunda in Misia Traciaque et Datia, tercia supra mare Ponticum. Et dum in prima sede juxta Meotidem habitarent, Filimerem regem [Col. 0728B] habuerunt, in secunda, id est in Misiae Traciaeque et Datiae solo, Zalmoxen, quem mirae phylosophiae et eruditionis fuisse testantur. Plerique autem scriptores annalium tradunt eos prius habuisse eruditorem Zeutem, postea Dicineum, qui venit ad eos eo tempore quo Sylla Romano principatu potitus est, post Dicineum habuisse sapientem Comosicum, qui propter suam periciam et rex illis haberetur et pontifex, quartum vero habuisse Zalmoxen. Nec defuerunt qui eos sapientia erudirent; unde et pene [773 1Kb] omnibus barbaris Gothi sapientiores exstiterunt Grecisque pene similes, ut refert Dio, qui hystorias annalesque eorum Greco stilo composuit; qui etiam dicit eos primum Tarabosteos, deinde Pilleatos vocitasse hos qui inter eos generosi exstabant [774 1Kb] , ex [Col. 0728C] quibus reges et sacerdotes sibi ordinabant. Adeo ergo laudati fuere Gethae, ut Martem, quem poetarum fallacia deum belli pronunciat, apud se dicerent fuisse progenitum. Unde dicit Virgilius:

Gradivumque patrem Geticis qui presidet arvis.
Quem Martem Gothi semper asperrima placavere cultura, scilicet morte captivorum, opinantes bellorum presulem apte [775 1Kb] humano sanguine placandum. Hac itaque sed morantibus Gothis, qui et Scythae dicti sunt, Vesoces rex Aegypti, qui regnavit eo tempore quo Sosarmus imperavit Assyriis et Inachus Sycioniis, bellum primus intulit Gothis, quibus tunc erat rex Tanausis, qui eidem occurrens eumque graviter debellans, usque in Aegyptum fugavit (OROS. [Col. 0728D] I, 14), destitutum exercitum invadit [776 1Kb] , omnemque belli apparatum capessit, ac totam Aegyptum devastasset, si paludes Nili non obstitissent. Inde reversi Gothi, omnem pene Asiam, infinitis caedibus perdomitam, vectigalem fecerunt, ubi per 15 annos sine pactione immorati, tandem uxorum flagitatione revocantur, denunciantium, ni redeant, se a finitimis sobolem quesituras. (JORD. c. 7.) Hoc autem spatio, quo viri commorati sunt in Asia, feminae illorum a vicina quadam gente temptantur in preda; sed illae a viris suis edoctae, sumptis armis, fortiter restiterunt [Col. 0729A] hostesque supervenientes cum magna verecundia abegerunt. Unde quidam (JORD.) opinantur has fuisse quae Amazones dicuntur; sed hoc repugnare videtur, quod harum viri post 15 annos ab eisdem [Col. 0730A] revocati leguntur, illarum vero mariti partim bello, partim ab ipsis occisi scribuntur. Amazonum autem origo hujusmodi fuisse legitur.



DE AMAZONIBUS.
[Col. 0729]

[Col. 0729A] (OROS. I, 15.) Medio tempore habitationis Gothorum in hac sede, duo regii juvenes, Plinus et Scolopetius, apud eos per factionem optimatum domo pulsi, ingentem juventutem secum traxere, et in Capadociae Ponticae ora juxta fluvium Thermodoontem considentes, campos Themiscyrios sibi subjecere. Ubi proxima quaeque dum populantur, conspiratione finitimorum per insidias cum suis [777 1Kb] comitibus pene omnibus trucidantur. Horum uxores exilio ac viduitate permotae, arma corripiunt, et ut omnibus par ex simili conditione animus fieret, viros qui superfuerant interficiunt, atque accensae in hostem, sanguine suo ultionem caesorum virorum excidio finitimorum exsecuntur. (JORD. c. 8.) Tunc pace armis quesita, [Col. 0729B] veritae ne prole rarescente deficerent, externos concubitus vicinarum gentium ineunt, factis nundinis semel in anno, ita ut eadem die futuri temporis revertentes in id ipsum, quicquid masculini sexus edidissent, patribus redderent, quicquid feminei, matres ad arma bellica erudirent. Neque enim virgines earum fusum ad aliquid operandum tenebant, sed equis et armis et venationibus se exercebant. Quidam autem dicunt, quod, editis maribus, novercali odio infantis miserandi fata rumperent, et ita apud illas detestabile esset puerperium, quod ubique constat esse votivum. Quae crudelitas illarum maximum terrorem vicinis gentibus cumulabat vulgatae opinionis. Nam quae, rogo, spes esset capto, ubi nefas habebatur ignosci vel filio? (OROS. l. l.) Puellis autem [Col. 0729C] dexteras inurebant mamillas, ne sagittarum vel jaculorum impedirentur jactus, unde et Amazones dicuntur, hoc est sine mamma. (JORD. c. 7.) Harum duae reginae fuere Lampedo et Marpesia, quas audentiores ceteris eligentes, earum se principatui subdiderunt. Quae, agmine diviso in duas partes, vicissim curam belli et domus custodiam sortiebantur. Sed dum Lampedo proprios fines domi tueretur, Marpesia, feminarum agmine sumpto, novum genus exercitus duxit in Asiam, diversasque gentes bello superans, alias pace concilians, ad Caucasum montem venit, ibique certum tempus demorans, loco nomen dedit saxum Marpesiae. Unde Virgilius ait:

Ac si dura silex super est Marpesia cautes.
[Col. 0729D] Inde egressae, Etalem fluvium transierunt, et Armeniam et Syriam, Ciliciam, Galatiam, Pisidiam multaque Asiae loca obtinuerunt, ibique diutius dominantes, Ephesum et alias civitates castraque condiderunt suoque nomini dicaverunt; templum quoque Dianae ob sagittandi ac venandi studium, quibus artibus se tradiderant, mira pulchritudine apud Ephesum construxerunt. (OROS. l. l.) Tali ergo casu Scythiae gentis [Col. 0730A] feminae Asiae regnum per centum annos tenuerunt; sicque magna pars exercitus opulentissima preda onusta in cautes Marpesias ad socias proprias repedavit, reliquae vero ad tuendum Asiae imperium relictae, incursu hostium cum Marpesia regina trucidatae sunt. Cujus locum filia ejus Sinope capessit, quae singularem virtutis gloriam perpetua virginitate cumulavit. Hac fama gentes excitas tanta formido et ammiratio invasit, ut Hercules quoque, cum jussus fuisset a domino suo exhibere sibi arma reginae Amazonum, quasi ad inevitabile periculum destinaretur, ex universa Grecia lectam ac nobilem juventutem contraxerit, novem longas naves praeparaverit, nec tamen sic contentus examine virium, ex improviso [Col. 0730B] eas aggredi et insperatas circumvenire maluerit. Duae sorores tunc regno preerant, Anthiope et Orithia. Hercules autem advectus, incautas inermesque et pacis incuria desides obpressit Amazones, et inter caesas et captas plurimas duae sorores Anthiopae retentae sunt, Melanippe ab Hercule, Yppolite a Theseo. Sed Thescus Yppoliten matrimonio ascivit, Hercules vero Melanippen sorori reddidit, et arma reginae in precium redemptionis accepit. Post Orithiam Pentiselea regno est potita, cujus clarissima virtutis documenta inter viros Trojano accepimus bello, in quo ipsa occisa dicitur ab Achille. Fuerunt autem cum ea 70 milia Amazonum, quarum paucae reversae sunt. Post Pentiseleam regnum tenuit Thalisaridis, quae habuit pacem cum Alexandro Magno. Dicuntur [Col. 0730C] autem Amazones regnasse per annos multos usque ad Julium Caesarem. Haec autem de Amazonibus huic hystoriae subintulimus, ut has quoque de stirpe Gothorum descendisse monstraremus, nunc vero ad coeptam eorundem hystoriam redeamus.

(JORD. c. 9 sqq.) Dio hystoricus et antiquitatum diligentissimus inquisitor, qui operi suo Geticum titulum dedit, regem illis post multa tempora fuisse commemorat nomine Thelephum, Herli [778 1Kb] filium, procerum quidem corpore, sed plus vigore terribilem, qui paternam fortitudinem propriis virtutibus aequans, Herculeis genibus et formae similitudinem referebat. Hujus regnum Moesiam appellavere majores. Is conjugio sororis Priami copulatus, bellum habuit cum Danais, in qua pugna Tessandrum ducem Greciae [Col. 0730D] peremit; et dum Ajacem infestus invadit Ulixemque persequitur ictibus, equo cadente, ipse corruit, Achillisque jaculo femore sauciato, diu mederi nequivit; Grecos tamen quamvis saucius a suis finibus proturbavit. Thelepho vero defuncto, Euriphilus, filius ejus, successit in regnum, ex Priami regis sorore progenitus, qui cum ob Cassandrae amorem bello [Col. 0731A] interesset Trojano, ut parentibus soceroque ferret auxilium, mox exstinctus est.

Post longum intervallum Thameris regina cum filio suo Gothis presidebat, quae Cyrum regem Persarum, bellum Scythis inferentem, interficiebat. Post haec Antinus Gothis regnavit, cujus filiam Darius, Hydaspis filius, rex Persarum, postulans, sed repudiatus, cum septingentis milibus armatorum bellum Scythis intulit, sed, octoginta milibus perditis, refugit. Post quem Xerses, filius ejus, paternas injurias ulturum se estimans, cum 700 milibus armatorum de regno et 300 milibus de auxiliis, mille quoque navibus rostratis et tribus milibus onerariis ad eos proficiscitur, sed nec temptare in conflictu animositatem eorum presumens, cum rubore revertitur. Philippus [Col. 0731B] quoque, pater Alexandri Magni, cum ipso filio suo ad Scythiam predandi transiit intentione, commissoque praelio, cum Scythae et numero et virtute prestarent, fraude Philippi nimium callidi vincuntur. In qua pugna 20 milia [779 1Kb] puerorum et feminarum Scythicae gentis capta sunt, magna pecorum copia abducta, auri argentique nichil repertum. Postea cum eis amiciciam foederans, Medumpam, Gudilae regis Gothorum filiam, accepit uxorem, ut tali affinitate roboratus Macedonum regnum [780 1Kb] firmaret.

Dehinc regnante in Gothis Borbista, Dicineus venit in Gothiam, eo tempore quo Sylla Romanum tenuit principatum; quem Dicineum suscipiens Borhista, dedit ei regiam potestatem, cujus consilio Gothi [Col. 0731C] Germanorum [781 1Kb] terras, quas nunc Franci tenent, populati sunt; quibus hoc erat salubre, hoc commodum, hoc votivum, ut quicquid Dicineus eorum consiliarius precepisset, hoc modis omnibus expetissent. (JORD. c. 11 sqq.) Qui cernens eorum animos sibi in omnibus obedire et naturale ingenium eos habere, omni pene phylosophia eos instruxit, elegitque ex eis nobilissimos et prudentiores viros, quos theologiam docens, numina quaedam et sacella venerari suasit, eosque sacerdotes fecit, nomen illis pilleatorum tradens, quia opertis capitibus thyaris, hoc est pilleis, litabant, reliquam vero gentem capillatam dici jussit. Quod nomen Gothi pro magno suscipientes, adhuc in suis cantionibus reminiscuntur. [Col. 0731D] Decedente [782 1Kb] vero Dicineo, pari pene veneratione habuerunt Cumosicum, qui nec imparis erat sollertiae. Hic etenim rex illis et pontifex ob suam peritiam in summa justitia populum regebat. Et hoc rebus humanis excedente, Zalmoxes rex Gothorum in regnum conscendit, et per 40 annos in Datia suis gentibus imperavit. Datiam autem [783 1Kb] dico antiquam, quam nunc Gepidae possidere noscuntur. Quae patria in conspectu Moesiae sita trans Danubium, corona cingitur montium, duos tantum habens accessus, primum [Col. 0732A] Datia, postea Gothia, nunc dicta Gepidia.

(C. 5.) Terciam sedem super mare Ponticum Gothi jam humaniores et prudentiores habebant, divisisque per familias [784 1Kb] populis, Wisigothae, id est occidentales Gothi, familiae serviebant Ewaldorum, Ostrogothae vero, id est orientales Gothi, preclaris subjacebant Amalis. Quorum studium fuit primum inter vicinas gentes arcum intendere nervis, Lucano testante, qui ait:

Armeniosque arcus Geticis intendite nervis.
Antiquorum etiam facta majorum cantuum modulationibus cytharisque canebant, Erpantalae [785 1Kb] , Hannalae, Fridigerni [786 1Kb] , Widigojae et aliorum, quorum in hac gente magna opinio est, quales vix heroas fuisse miranda jactat antiquitas. (C. 11.) Diu itaque [Col. 0732B] Gothi regnaverunt, adeo ut Caesar, qui primus omnium Romanum sibi vendicavit imperium omnemque pene suae ditioni subegerat mundum, Gothos sepe pertemptans, subjicere non posset. Gaius Tyberius jam tercius Romanis regnavit, Gothi tamen in suo regno incolomes perseverant. (C. 13 sqq.) Domiciano vero undecimo jam ab Augusto regnante, ripam Danubii, jam diu a Romanis obsessam, Gothi, deletis militibus Romanis eorumque ducibus, vastaverunt. Cui provinciae tunc post Agrippam preerat Oppius Sabinus, Gothis autem principabatur Dorpaneus. Inter quos bello commisso, Gothi Romanos vicerunt, caput Oppii Sabini absciderunt, multas civitates et castella de parte imperatoris publice predati sunt. Qua necessitate compulsus, Domicianus cum omni [Col. 0732C] virtute Ylliricum properavit, prelatoque militibus Fusco ductore, cum electissimis viris amnem Danubii, consertis navibus instar pontis, eum transmeare precepit super exercitum Dorpanei. Gothi haut segnes arma capessunt, primoque conflictu Romanos devincunt, et exstincto Fusco duce, militum castra predantur; magnaque potiti victoria, jam proceres suos, non quasi puros homines sed quasi semideos, Anses vocaverunt. Quorum genealogiam ut paucis percurram, primus horum heroum fuit Capul, qui genuit Ulmal, Ulmal vero genuit Anguisath, Anguisath [787 1Kb] genuit eum qui dictus est Amala, a quo et genus Amalorum decurrit; Amala vero genuit Hisarnam, Hisarnis autem genuit Ostrogotham, Ostrogotha [Col. 0732D] genuit Hunul, Hunul genuit Athal, Athal genuit Achiulf et Odiulf, Achiulf autem genuit Ansilam et Ediulf et Witulf [788 1Kb] et Hermenricum, Witulf [788 1Kb] vero genuit Walaradantem, Walaradans Hiarium [789 1Kb] et Venetharium, Venetharius Wandalaricum, Wandalaricus genuit Dietmarum [790 1Kb] et Walamirem et Witimarum [791 1Kb] , Dietmar genuit Theodoricum, Theodoricus genuit Amalasuindam, Amalasuinda genuit Athalaricum et Matesuindam de Eutharico [792 1Kb] viro suo, qui affinitate generis sic ad eam conjunctus est. [Col. 0733A] Ermenricus [793 1Kb] supradictus, filius Achiulf, genuit Hunimundum, Hunimundus Thurismundum, Thurismundus Herimundum, Herimundus autem genuit Betericum, Betericus Eutaricum, qui conjunctus [793 1Kb] Amalsuindae genuit Athalaricum et Mathesuindam. Mortuus est autem Athalaricus in annis puerilibus, et Mathesuindae Witigis est copulatus, de quo illa non suscepit filium. Cum autem Witigis rebus humanis excederet, Germanus patricius, fratruelis domni Justini imperatoris, sumens eam in conubium, patriciam fecit ordinariam, genuitque filium ex ea nomine Germanum. Defuncto autem Germano viro suo, ipsa vidua perseverare disposuit. Conjunctio consanguinitatis Ermenrici et Theoderici talis fuit. Ermenricus et Witulfus filii fuerunt Achiulfi.

[Col. 0733B]
Hermenricus 	Witulfus
Hunimundus 	Walaradans [794 1Kb]
Thurismundus 	Winitharius
Herimundus [795 1Kb] 	Wandalaricus
Betericus 	Dietmarus
Eutharicus 	Theodericus.

Cujus filiam Amalasuindam Eutharicus accipiens, genuit Athalaricum et Mathesuindam, stirpemque Amalorum jam pene divisam conjunxit. His ita insertis non ab re, ut credimus, ad ordinem hystoriae redeamus.

(C. 14 sqq.) Dorpaneo igitur rege Gothorum defuncto, [Col. 0733C] successit Ostrogotha, et pars Gothorum, quae orientalem plagam tenebat, Ostrogotharum nomen accepit, sive a rege, sive a regione; reliqui vero, qui in occidua erant parte, Wisigothae dicti sunt, ambae tamen partes regi Ostrogothae subjacuerunt; mirumque in modum illis proficientibus, sub eorum dextera Wandalus jacuit, Marcomannus sub precio stetit, princeps Quadorum in servitutem redactus est. Philippo itaque Romanis imperante, qui solus ante Constantinum cum filio suo item Philippo Christianus factus est, Ostrogotha cum suis transiens Danubium, provincias Romanorum vastavit; ad quem debellandum Decius senator a Philippo dirigitur. Qui veniens, Romanos milites quos invenit a [Col. 0733D] militia deposuit et in privata vita degere fecit, quasi eorum neglectu Gothi Danubium transierint, factaque, ut putavit, in suos vindicta, revertitur ad Philippum. Milites autem videntes, se post tot labores a militia pulsos, ad Ostrogothae regis auxilia confugerunt. Qui excipiens eos, eorumque verbis accensus, mox trecenta millia suorum armata producit ad bellum, transitoque Danubio, Moesiam populati sunt, et Marcianopolim, ejusdem patriae urbem metropolim, quam Trajanus olim ex nomine sororis suae Marciae condidit, obsederunt; acceptoque precio post longam [Col. 0734A] obsidionem ditati, ad propria redierunt, suaque in patria feliciter versabantur, quousque princeps eorum exstitit Ostrogotha. Post cujus excessum Oniba successit, qui ducto exercitu cum Romanorum partes devastaret, Decius jam imperator cum filio suo ei occurrit, consertoque praelio, Decii filius, et ipse dictus Decius, sagitta occiditur, pater quoque, cum filium ulcisci [796 1Kb] moliretur, interimitur. Post Decium Gallus et Volusianus regno potiti, pacem cum Gothis pepigerunt, nec longo intervallo utrisque occumbentibus Gallienus [797 1Kb] arripuit principatum. Quo lascivia resoluto, Respa et Veducus Thurbarusque duces Gothorum fretum Ellesponticum transfretantes, multas Asiae urbes depredati sunt, illudque opinatissimum Dianae templum, ab Amazonibus Ephesi conditum, [Col. 0734B] succenderunt, et cum multa preda regressi, Trojam, quae vix ab illo Agamennico bello quantulumcumque reparata erat, rursum deleverunt, sicque Asia vastata, Traciam devenerunt, et juxta radicem Hemi montis aquarum calidarum lavacro delectati, multis diebus commorantes, ad propria redierunt. (JORD. c. 20 seqq.) Post haec ab Herculio Maximiano in auxilium Romanorum contra Parthos rogati, fideliter decertaverunt, et Narseum regem Persarum, Saporis magni nepotem, fugaverunt. A Constantino quoque imperatore rogati, multo a fuerunt auxilio, et ut famosissimam Romae aemulam in suo nomine conderet civitatem, Gothorum interfuit operatio. Qui foedere inito cum imperatore, 40 milia suorum illi in solatium contra varias gentes obtulere, quorum [Col. 0734C] et numerus et militia usque ad presens in re publica nominatur, id est foederati. Tunc etenim sub Ariarici et Ariorici regum suorum florebant imperio. Post quorum discessum successor regni extitit Geberich, virtute et nobilitate eximius. Nam patre Hilderico natus, avo Hovida, proavo Nida, gloriam generis sui factis exaequavit. In principio quippe regni sui mox Wandalorum genti, qui eo tempore manebant ubi postea Gepidi sedebant, bellum indixit, regemque eorum Wisamarum cum magna parte gentis suae prostravit, depredatisque Wandalis, victor remeavit. Perpauci vero Wandali, qui remanserant infortunatam sibi patriam reliquentes, Pannoniam, a Constantino imperatore sibi [798 1Kb] concessam, [Col. 0734D] petierunt, ibique locatis sedibus, per sexaginta annos imperatorum decretis velut incolae deservierunt. Inde jam post longum tempus a Stilicone, magistro militum et exconsule ac patricio, invitati, Gallias occupaverunt, ubi finitimos depredantes, non adeo fixas sedes habuerunt. Geberico namque rege Gothorum rebus humanis excedente, post aliquantum temporis Ermenricus, Amalorum nobilissimus, successit in regnum, qui multas arctoi gentes bellicosas perdomuit suisque legibus parere fecit, quem merito nonnulli majores Alexandro magno comparavere. [Col. 0735A] Habebat quippe sub ditione sua Golthes [799 1Kb] , Citathiudos [800 1Kb] , Inanxos [801 1Kb] , Suasos, Narboncas [802 1Kb] , Merentes, Mordentes, Ymniscaros [803 1Kb] , Roscathaizantes [804 1Kb] , Athaalos, Mavegones, Rubegenas, Holdas. Et cum tantorum servitio clarus haberetur, non quievit nisi et Herulorum gentes, quibus preerat Alaricus, sibi subjiceret. Quae gens juxta Meotidem paludem habitans, ex locis stagnantibus, quas Greci helle vocant, Heruli quasi Helluli nominati sunt, gens quantum velox tantum superba. Nulla siquidem gens tunc erat, quae non levem [805 1Kb] armaturam in acie sua ex ipsis eligeret. Sed quamvis eorum velocitas ab aliis crebro bellantibus eos tutaretur, Gothorum tamen stabilitati et tarditati subjacuerunt, fecitque causa fortium, ut ipsi inter reliquas gentes [Col. 0735B] Getharum regi Ermenrico servirent. Post Herulorum caedem item Ermenricus in Venethos arma commovit, [Col. 0736A] qui numerositate pollentes, primo resistere conabantur; sed nichil valet multitudo in bello, ubi et Deus permittit et multitudo fortium armata advenerit. Venethorum vero natio, ut supra diximus, populosa est, qui ab una stirpe exorti, tria sibi nomina indiderunt, Venethi, Anthes, Sclaveni, quod nomen eis principale est. Qui quamvis postea, facientibus peccatis quorumdam, ubique sevirent, tunc tamen omnes Ermenrico servierunt. Hestorum quoque nationem, qui longissimam oceani ripam Germanici insederant, idem prudentia et virtute subegit, omnibusque Scythiae et Germaniae nationibus acsi propriis laribus imperavit. Post haec vero Hunorum gens omni ferocitate atrocior exarsit in Gothos, eosque, qui prius timori erant ceteris gentibus, ab antiquis [Col. 0736B] conterritos expulit sedibus. Hos, ut refert antiquitas, ita extitisse comperimus.



DE ORIGINE HUNORUM.
[Col. 0735]

[Col. 0735B] Filimer rex Gothorum, Gadarici Magni filius, qui post egressum eorum de Scanzia insula jam quinto loco tenuit regnum Getharum, quique terras Scythicas, ut superius dictum est, cum gente sua intravit, quasdam mulieres magas, quas illi Gotico nomine alirunas vocant, in exercitu reperit, easque suspectas habens, de medio sui jam pregnantes, ut quidam (JORD. c. 24) dicunt, proturbavit, longeque ab exercitu fugatas in solitudine manere coegit. Quidam (idem?) vero dicunt quod silvestres homines, quos Faunos ficarios vocant, dum eas per desertum errare viderent, earumque complexibus se in coitu miscuerint, et genus hoc ferocissimum ediderint. Quod fuit primum inter paludes Meotidas minutum, tetrum atque exile, quasi hominum genus, [Col. 0735C] nec alia voce notum, nisi quod humani sermonis imaginem assignabat. Tali igitur stirpe Huni creati, Gothorum finibus advenerunt. Natio autem illorum, ut dictum est, referente Prisco hystorico, Meotidem paludem in ulteriori ripa insidens, venationi tantum studuit, nullum alium experta laborem, nisi quod, postquam crevisset in populos, fraudibus et rapinis vicinarum gentium conturbavit quietem. Hujus ergo gentis venatores, ut assolent, dum in ulteriori Meotilis ripa venationes inquirerent, animadvertunt, quomodo cerva ex improviso se illis obtulit, quae ingressa paludem, nuncque progrediens, nuncque subsistens, indicium viae tribuit. Quam secuti venatores, paludem meotidem, quam imperviam putabant, pedibus transierunt, moxque Scythicam terram [Col. 0735D] inscii intraverunt. Hi vero preter Meotidem alium mundum esse ignorabant, ammiratione terrae Scythicae ducti, ut erant sollertes, iter illud antea nulli aetati notum divinitus sibi ostensum rati, ad suos redeunt, rei actum edocent, Scythiam laudant, omnes simul per viam quam cerva docuit ad Scythiam [Col. 0736B] properant, et quantoscumque Scytharum obvios habuerunt occiderunt, reliquos perditos subegerunt. Nam mox ut ingentem illam paludem transierunt, ilico Alpizuros et Alcizuros ac Itimaros, deinde Arsos et Boiscos, qui ripae Scythiae insidebant, quasi quidam turbo gentium rapiebant; Alanos quoque, pugna sibi pares sed humanitate victus formaque dissimiles, frequenti certamine fatigantes subjugabant. Nam et quos bello forsitan minime superabant, vultus sui terrore nimium pavorem ingerentes, fugabant, eo quod erat eis species pavendae nigredinis, et si dici fas est, quaedam informis offa, non facies, habensque magis quasi quaedam puncta quam lumina, quorum animi fiduciam turbidus prodit aspectus. Qui etiam in filios suos primo die natos [Col. 0736C] deseviunt. Nam ferro secant genas eorum, mox ut nati sunt, ut antequam lactis nutrimenta percipiant, vulneris cogantur subire tolerantiam. Hinc imberbes senescunt et sine venustate ephebi sunt, quia facies ferro sulcata tempestivam pilorum gratiam cicatrice absumit. Forma quidem exigui, sed argutis motibus sunt expediti et ad equitandum promptissimi, scapulis latis et ad arcus sagittasque paratis [806 1Kb] , firmis cervicibus et superbia semper erectis [807 1Kb] . Hi vero sub figura hominum vivunt beluina sevicia. Quod genus expeditissimum multarum nationum Gothi ut viderunt, expavescunt, suoque cum rege deliberant quid agant. Ermenricus vero rex Gothorum licet, ut superius retulimus, multarum gentium extitisset [Col. 0736D] triumphator, de Hunorum tamen adventu sollicitus dum cogitaret, Rasomonorum gens infida, quae tunc inter alias illi famulatum exhibebat, tali eum occasione decipiebat. Quandam feminam ex memorata gente, Suanihildam nomine, pro mariti sui fraudulento discessu rex furore commotus, equis ferocibus [808 1Kb] precepit alligari et incitatis cursibus per diversa [Col. 0737A] divelli. Cujus fratres Sarus et Ammius germanae obitum vindicantes, Ermenrici latus ferro petierunt, quo vulnere saucius, aegram vitam imbecillitate contraxit. Quam adversam ejus valitudinem audiens Valamber rex Hunorum, in Ostrogothorum partem movit exercitum, a quorum societate jam Wisigothae quadam inter se contentione disjuncti erant. Inter haec Ermenricus tam vulneris dolorem quam Hunorum incursionem non ferens, jam grandevus et plenus dierum, centesimo decimo anno vitae suae defunctus est. Cujus mortis occasio dedit Hunis prevalere in Gothos illos quos dixeramus in orientali plaga sedere et Ostrogothas nuncupari. Qui Hunis resistere non valentes, cum regis sui Ermenrici morte Wisigothae ab eis essent divisi, in antiquam [Col. 0737B] patriam Scythiae remeabant, Hunorum subjacentes ditioni. Winithario tamen Hamalo, Ermenrici fratruelis filio, principatus insignia retinente. (JORD. c. 48.) Qui Witulfi, avi sui, qui erat frater Ermenrici, virtutem imitatus, quamvis Ermenrici felicitate inferior, aegre tamen ferens Hunorum subjacere imperio, paululum se subtrahit ab illis, suamque dum nititur ostendere virtutem, in Anctorum fines movit procinctum, eosque agrediens [809 1Kb] , prima congressione vincitur, sed deinde fortiter agens, regem eorum Booz [810 1Kb] nomine cum filiis suis et septingentis primatibus in exemplum terroris affixit, ut dediticiis metum cadavera pendentium geminarent. Sed dum tali libertate vix anni spatium imperasset, non passus est Valamber rex Hunorum, sed super Winitharium [Col. 0737C] duxit exercitum; diuque cum certarent, primo et secundo certamine Winitharius vincit, nec valet aliquis commemorare quantam stragem Hunorum fecerit. Tercio vero praelio Winitharius interemptus est, sicque rex Hunorum omnem populum Gothorum in pace subactum possedit, ita tamen ut gens Gothorum semper proprios regulos, quamvis Hunorum consilio, haberet. Defuncto autem Winithario, Hunimundus, Ermenrici quondam potentissimi regis filius, successit in regnum, eoque defuncto, regnavit filius ejus Thurismundus, flore juventutis ornatus, qui secundo regni sui anno contra Gepidos exercitum movit, magnaque de illis potitus victoria, casu dicitur interemptus. Quem sic luxerunt [Col. 0737D] Ostrogothae, ut per 40 annos in locum ejus alius non succederet, quatinus illius memoria diu apud eos maneret. Cujus filius Herimundus spernens regnum Ostrogotharum propter Hunorum dominium, cum filio suo Beterico ad Hesperias gentes se contulit, et sub Theoderico Wisigotharum rege, de quibus mox dicetur, tacita generis sui propinquitate, cum magna gloria militavit. Unde post longum tempus Walamir [811 1Kb] , filius Wandalarici, qui erat filius Winitharii, regnum accepit cum fratre suo Dietmaro necnon et Witimaro, eratque in his tribus grata contemplatio, [Col. 0738A] quando mirabilis Dietmar pro fratre [812 1Kb] Walamiro militabat imperio, Walamir vero pro altero jubebat ornando, Witimar utrisque adherebat et quasi utrisque serviebat, sic illis mutua affectione se tuentibus, ut nulli regnum deesset, quod utrique in pace tenebant, ita tamen, ut Hunorum regis, qui jam erat Attila, deservirent imperio. (C. 35.) Postquam enim [813 1Kb] mortuus est Valamber [814 1Kb] rex Hunorum, regnabat Mauzuchus, pater Attilae, post quem germani ejus Hoctar et Roas, post quos [815 1Kb] Attila cum Bleda germano suo, qui magnae parti Hunorum preerat; sed Attila, interfecto fratre Bleda, universum populum sibi subjugabat, vir in concussionem gentium et terrarum omnium metum natus in mundo, qui, nescio qua sorte, cuncta terrebat, formidabili [Col. 0738B] de se opinione vulgata. Erat autem superbus incessu, huc et illuc circumferens oculos, ut elati potentia ipso quoque motu corporis appareret, bellorum quidem amator, sed ipse manu temperans, consilio validissimus, exorabilis supplicantibus, sesemel in fide receptis propicius, forma brevis, lato pectore, capite grandi, minutis oculis, barba raris canis aspersa, tetro colore originis suae referens signa. Qui quamvis hujus esset naturae ut semper magna [816 1Kb] confideret, addebat ei tamen confidentiant gladius Martis, apud Scytharum reges inventus et semper habitus, quem hystoricus Priscus tali refert occasione detectum. Cum pastor quidam gregis unam buculam claudicantem conspiceret, nec causam doloris inveniret, nisi quod eam vulneratam videret, [Col. 0738C] sollicitus vestigia cruoris insequens, tandem ad gladium veniebat, quem latentem in herbis vacca depascens incauta calcaverat, effossumque protinus ad Attilam detulerat. Quo ille munere multum gratulatur, et ut magnanimus totius mundi principem se constitutum ac per Martis gladium potestatem bellorum sibi concessam fuisse arbitratur. Hinc multis nationibus bella inferens, suae ditioni subjiciebat; (II. m.) Gepidarum quoque regem famosissimum Hardericum sibi subdebat. Ostrogothas, ut dictum est, ab inicio Huni possidebant (JORD. c. 48), nec contra consanguineos Wisigothas licuit recusare certamen, nec aliter ab Hunorum dominio divelli potuit gens illa Scythica, nisi mors Attilae proveniret, [Col. 0738D] quae cunctis in commune nationibus et Romanis fuit optata. Quae qualiter provenerit, in sequentibus dicemus; nunc ad Wisigotharum hystoriam redeamus.

(C. 25.) Wisigothae [817 1Kb] itaque cum per mortem Ermenrici ab Ostrogothis discederent et eosdem ab Hunis obprimi et expelli cernerent, nimium territi, quid de se propter gentem Hunorum [818 1Kb] deliberarent ambiebant; diuque cogitantes, tandem communi placito legatos ad Valentem, fratrem Valentiniani senioris, tunc Constantinopoli regnantem, ut [Col. 0739A] superius scriptum [819 1Kb] est, miserunt, ut partem Traciae sive Moesiae illis traderet ad colendum, ejus se legibus ejusque imperiis se victuros promittentes. Et ut fides uberior illis haberetur, promittunt se Christianos fieri, si linguae suae scios eis mitteret doctores fidei. Quo Valens comperto, mox gratulabundus annuit, quod ipse [820 1Kb] ultro petere voluisset, susceptosque in partibus Moesiae Gethas quasi murum regni sui contra ceteras statuit gentes; et quia tunc Valens imperator Arriana perfidia saucius omnes nostrarum partium sacerdotes odio habebat, suae partis fautores illuc direxit predicatores. Qui venientes, rudibus et ignaris ilico perfidiae suae virus infundunt. Sic itaque Wisigothae per Valentem imperatorem Arriani potius quam Christiani effecti, de [Col. 0739B] cetero tam Ostrogothis quam Gepidis parentibus suis affectionis gratia evangelizantes, per Ulphiam episcopum suum Arrianum (H. m.), qui litteras Gothicas primus invenit et scripturas in eorum linguam divinas convertit, omnem hujus linguae nationem ubique ad culturam sectae hujus invitabant. (JORD. l. l.) Ipsi autem, ut dictum est, Danubium transmeantes, Datiam et Ripensem, Moesiam Traciamque permissu principis insederunt. (C. 26.) Quibus evenit, ut assolet genti necdum bene loco fundatae, ut penuria famis stringerentur [821 1Kb] , coeperuntque duces eorum, qui regum vice illis preerant, Fridigernus et Alatheus et Saphrach, exercitus inopiae condolere negotiationemque a Lupicino [822 1Kb] , et Maximo, Romanorum ducibus, expetere. Qui, avaricia [Col. 0739C] compellente, coeperunt non solum ovium boumque carnes, verum etiam canum et immundorum animalium morticina eis contradere, adeo ut quodlibet mancipium in uno pane aut decem librarum carne mercarentur. Mancipiis et omni subpellectile deficiente, filios eorum avarus mercator exposcit. Sed parentes salutem pignorum suorum providentes, deliberant, facilius ingenuitatem perire quam vitam, dum misericorditer alendus quis [823 1Kb] venditus potius quam moriturus servatur, filios tradunt. Contigit autem illo tempore, ut Lupicinus ductor Romanorum Fridigernum Gothorum regulum ad convivium invitaret dolumque, ut post exitus docuit, moliretur. Sed Fridigernus dolum nesciens, cum paucis [Col. 0739D] ad convivium venit; et dum in pretorio epulatur, clamorem miserorum morientium audivit. Nam in alia parte socios ejus reclusos milites ducis Lupicini jussu ejus trucidare conati sunt. Quod sentiens Fridigernus, evaginato gladio, non sine magna temeritate velociter ex convivio egreditur, sociosque a morte ereptos ad necem Romanorum instigat. Qui nacti occasionem votivam, elegerunt potius in bello mori quam fame deficere, et ilico in mortem ducum Lupicini et Maximi armantur. Illa dies Romanorum securitatem et Gothorum ademerat famem; coeperuntque Gothi jam non ut peregrini, sed ut cives et [Col. 0740A] domini possessoribus imperare totasque partes septentrionales [824 1Kb] usque ad Danubium sub suo jure tenere. Quod comperiens in Antiochia Valens, bellum adversus eos movit; in quo ipse vulneratus, in quandam casam confugit, ignorantibusque Gothis, quod imperator in tam vili casa lateret, apposito igni, crematus est, justo scilicet judicio Dei, ut ab ipsis igni combureretur, quos ipse veram fidem petentes in perfidiam declinavit, ignemque caritatis ad gehennae ignem detorsit. (JORD. c. 27 seqq.) Post tanti gloriam trophei Wisigothae Traciam Datiamque Ripensem potiti, tamquam solum genitale coeperunt incolere, donec Theodosius, Hyspani Theodosii filius, a Gratiano imperatore electus et in orientali principatu loco Valentis patrui sui subrogatus est. Qui [Col. 0740B] acer ingenio et virtute atque concilio clarus, dum disciplinam militarem exerceret, ignavia et desidia priorum principum exclusa: Gothus, ut sensit, pertimuit, militesque Romani sub meliori principe fiduciam accipientes, Gothos impetere temptant, eosque a finibus Traciae expellunt. Post haec. Theodosio pene usque ad desperationem aegrotante, datur iterum Gothis audacia, divisoque exercitu, Fridigernus ad predandam Thessaliam et Achaiam digressus est, Alatheus vero et Saphrach Panoniam petierunt. Quod cum Gratianus audisset, qui tunc a Roma in Gallias [825 1Kb] secessit, mox collecto exercitu ad eos venit, nec tamen armis fretus, sed gratia et muneribus eos victurus; nam foedus cum eis iniit, et victualia [Col. 0740C] illis concessit. Theodosius vero convalescens, cum reperisset Romanos et Gothos foedus pepigisse, grato animo accepit, et ipse cum Athalarico, qui Fridigerno successit in regno, foedus percussit, eumque Constantinopolim invitavit. Qui omnino libenter acquiescens, dum regiam urbem ingrederetur et a Theodosio cum omni jocunditate et affectione susciperetur, videns aedificiorum magnificentiam et exornati quasi ad diem festum populi frequentiam, urbis situm naviumque commeatum, ac deinceps imperatoris regiam ingrediens, et obsequia diversaque officia conspiciens, valde ammiratus: En, inquit, cerno, quod sepe incredulus audiebam; sine dubio deus terrenus est imperator, et si quis adversus eum manum moverit, ipse sanguinis sui reus erit. In tali [Col. 0740D] ergo ammiratione majori honore a principe suffultus, paucis mensibus interjectis, rebus excessit humanis. Quem princeps affectionis gratia pene plus mortuum quam vivum honorans, ipse in exequiis feretrum ejus precessit, dignaeque illum sepulturae tradidit. Quod videns cunctus ejus exercitus, in servitio Theodosii pro tanta ejus benignitate perduravit, Romanoque se subdens imperio, velut unum corpus cum militibus Romanis efficitur, militiaque illa dudum sub Constantino foederatorum revocata, et ipsi foederati dicti sunt. E quibus imperator contra Eugenium tyrannum, qui occiso Gratiano Gallias [Col. 0741A] occupavit, plus quam milia armatorum [826 1Kb] fideles sibi et amicos intellegens adduxit, victoriamque potitus, ultionem exegit. Postquam vero Theodosius rebus excessit humanis, coeperunt filii ejus utramque rem publicam luxuriose vivendo ad nichilum deducere auxiliariisque [827 1Kb] suis Gothis consueta dona subtrahere; mox Gothis fastidium eorum crevit, verentesque ne longa pace eorum se solveret fortitudo, ordinaverunt super se regem Alaricum, cui erat post Amalos [828 1Kb] secunda nobilitas Balthorumque ex genere origo mirifica, quorum primus dudum ab audacia virtutis Baltha, id est audax, inter suos nomen acceperat. Mox igitur Alaricus cum suis deliberans, suasit eis, suo potius [829 1Kb] labore regnum querere quam alieno exercitui per odia subjacere; sicque [Col. 0741B] per Pannoniam intravit Italiam, nulloque penitus obsistente, applicuit ad pontem Candidiani, qui tercio miliario erat ab urbe regia Ravenna, cujus dudum possessores, ut tradunt majores, Enethi, id est laudabiles, dicebantur. In cujus vicinitatem cum Wisigotharum applicuisset exercitus, Alaricus legationem misit ad Honorium, filium Theodosii, qui tunc ibi erat, ut daret ei locum [830 1Kb] , in quo cum exercitu suo habitare posset. Qui concessit ei Galliam et Hyspaniam, quas Geisericus rex Wandalorum jam pene vastavit. Quo cum tenderent Gothi, in quodam loco aliquandiu morati sunt. Tunc Stilicho comes et patricius, socer Honorii imperatoris, subito irruit super eos in ipsa sacratissima die paschae, nichil mali suspicantes, et multos ex illis occidit. Primum [Col. 0741C] quippe perturbati sunt Gothi, sed mox, recollectis viribus, arma corripiunt, multosque de exercitu Stiliconis occidentes, ceteros in fugam convertunt, et in magnam iram excitati, jam in Gallias pergere nolunt; sed furibundo animo coeptum iter deserentes, in Liguriam, quam jam transierant, revertuntur, eamque spoliantes, Aemiliam pariter et Flaminiam devastant, et per Tusciam usque ad Romam discurrentes, quicquid ex utroque latere fuit, in predam diripiunt, Romamque venientes, apprehenderunt eam et devastabant et incendebant. Jussit tamen Alaricus, ut si quis in loca sancta confugeret, nichil mali pateretur, et quamvis civitas predaretur, nemo tamen occideretur. Capta est autem Roma ab Alarico rege Gothorum post annos 1144 ex quo facta [Col. 0741D] est. Exeuntes autem Gothi ab Urbe, per Campaniam et Lucaniam Brutiamque perrexerunt; et cum vellent transire in Siciliam, multi ex eis in mari perierunt. Alaricus vero dum deliberaret quid ageret, subitanea morte apud Consentiam defunctus est. Quem sui nimia dilectione lugentes, Vasentem fluvium de alveo suo derivaverunt, regemque suum Alaricum in medio fluminis cum divitiis multis sepelientes, ipsum flumen in alveum suum reduxerunt, et ne locum ipsum [831 1Kb] aliquis postea sciret, captivos qui illum averterant omnes occiderunt; Athaulium [Col. 0742A] vero, Alarici consanguinem, super se regem constituerunt. Qui rediens Romam, quicquid remansit, more locustarum erasit, nulloque resistente, tulit sororem Honorii Placidiam, filiam Theodosii imperatoris, eamque sibi in conjugio copulavit. Quae cum blandimentis animum viri flecteret ut pacem cum Romanis haberet, Gallias tetendit, vicinisque gentibus perterritis, et Wandalis inde in Hispaniam fugatis, tercio anno postquam Gallias et Hyspanias perdomuit, fraude suorum interfectus est. Post quem Segericus regnum accepit; sed et ipse a suis occisus [832 1Kb] , vitam cum regno reliquit. Dehinc jam quartus ab Alarico rex constitutus est Vallia, nimium prudens; contra quem Honorius imperator Constantium, virum industria militari pollentem, direxit, [Col. 0742B] promittens ei, si sororem suam Placidiam sive pace sive quocumque modo reduceret quod eam sibi conjugem daret. Quo placito, Constantius ovans cum armatorum copia Hyspanias petiit, cui Vallia non minori procinctu occurrit; sed ab utraque parte legatione directa, ita convenit, ut sororem principi redderet suumque adjutorium Romanae rei publicae non denegaret. Duodecimo anno [833 1Kb] regni Valliae, quando et Huni post quinquaginta annos a Romanis et Gothis ab invasa Pannonia expulsi sunt, videns idem Vallia, Wandalos in suis finibus esse cum temeritate, contra eos movit exercitum, expulsosque in Africam, vellet eos etiam ibi persequi, nisi casus, qui dudum Alarico illuc tendenti contigerat, eum revocasset. Defuncto Vallia, Theodericus regnum accepit, [Col. 0742C] ad quem, ut supra dictum est, Herimundus, filius Thurismundi, nepotis Ermenrici, spreto regno Ostrogotharum propter Hunorum dominium, se contulit.

(H. R. et H. m.) Inter haec regnantibus Marciano in Oriente et Valentiniano in Occidente, Attila, rex Hunorum omnium et solus regnator pene cunctarum Scythicarum gentium confisus in multitudine fortissimarum gentium, quas sibi subjugaverat Macedoniam et Moesiam, Achaiam et utramque Datiam, Traciam et omne pene Illiricum devastaverat, posuitque in animo suo, venire ad dissipandum occidentale imperium, hoc est Romanum. Erat namque sub ejus potestate nominatissimus Gepidarum rex [834 1Kb] Hardericus, eminentior ipso cui serviebat, et Ostrogotharum rex Walamir cum fratribus suis Dietmaro [Col. 0742D] et Witimaro [835 1Kb] , necnon fortissimae gentes, Marcomanni, Suevi, Quadi, Heruli, Turcilingi, Rugi et aliae barbarae gentes, quae habitabant in partibus aquilonis. Hi omnes erant in adjutorio ejus, eratque numerus exercitus ejus milia quingenta. Horum omnium Attila superbus imperio, primas mundi gentes, Romanos scilicet et Wisigothas, subdere sibi preoptabat, et quamvis speraret se facere posse quod vellet per virtutem tantarum gentium, tamen et per astutiam vincere querebat. Timens enim, ne Gothi, qui intra Gallias habitabant, jungerentur Romanis [Col. 0743A] in adjutorium, cum esset nimis astutus et subtilis, misit nuncios ad Valentinianum, nullatenus se adversum [836 1Kb] Romanos hostiliter venire nec publicae rei amicicias in aliquo se velle violare, sed contra Theodericum Wisigotharum regem sibi certaminis causas existere (cf. JORD.). Similiter misit et ad Theodericum, non sibi pugnam esse adversum Gothos, sed contra Romanos, seque satis studere pacem cum Gothis habere. Hoc autem per astutiam [837 1Kb] fecit in dolo, ut, si Romanos Gothosque ab invicem divideret, hos et illos postea facile vinceret. Aecius autem patricius, qui tunc militiae preerat, intelligens astutiam et dolos Attilae, misit ex persona Valentiniani [838 1Kb] imperatoris legatos ad Theodericum regem Gothorum, qui illo in [839 1Kb] tempore apud [Col. 0743B] Tolosam regnabat, ut pacem firmaret cum illo. Consensit in hoc Theodericus, pacemque cum Aecio firmavit, seque cum eo contra Attilam pugnare promisit. Fuerunt autem in auxilio Aecii patricii Burgundiones, Franci, Alani, Saxones, Riparioli, Briones, Sarmatae, Armoriciani, Luticiani [840 1Kb] . Producitur quoque a rege Theoderico Wisigotharum multitudo innumerabilis. Quatuor namque filiis suis domi dimissis, Friderico scilicet, Eurico [841 1Kb] , Retemire et Imnerico, duos tantum majores secum assumit, Thurismundum et Theodericum. Conveniunt itaque in campos Catalaunicos, qui et Mauriaci nominantur, centum leuvas [842 1Kb] , ut Galli mensurare solent, in longum tenentes et septuaginta in latum, quae fiunt in longitudine miliaria centum quinquaginta [Col. 0743C] et in latitudine miliaria centum quinque. Una enim leuva [843 1Kb] Gallica mille quingentorum passuum quantitate mensuratur. (JORD.---H. R.---H. m.) Cumque ad locum venissent ubi jam pugnare debuerant, interrogavit Attila divinatores suos quid sibi de ipsa pugna protenderent. (JORD.) Qui more solito nunc fibras pecorum, nunc quasdam venas in abrasis ossibus intuentes, Hunis infausta pronunciant, scilicet Attilam non habiturum victoriam. Hoc tamen quantulumcumque predixere solatii, quod summus de parte hostili ductor in certamine occumberet. (H. R.---H. m.) Attila vero cum hoc de interitu Aecii, cujus mortem [844 1Kb] sitiebat, denunciare putaret, non dubitavit, vel cum suorum perditione bellum [Col. 0743D] committere, dummodo Aecium, suis motibus fortiter obsistentem, posset extinguere. Committit itaque pugnam circa horam diei nonam, jam in vesperum die vergente, ut, si superaretur, ab hostibus imminentis noctis se tenebris occuleret. Conveniunt itaque hinc et inde nationes fortissimae, conseruntur acies, fit bellum acre nimis et pertinax, quale vix ulla [845 1Kb] narratur hystoria; nec ante praeliandi ardore quieverunt, quam nox superveniens pugnandi facultatem eis adimeret. Eo siquidem praelio 170 milia [Col. 0744A] hominum caesa [846 1Kb] referuntur, tantumque sanguinis effusum esse, ut parvulus rivulus qui ibi labebatur, sanguine occisorum subito auctus, cadavera peremptorum secum traheret. Attilam sane de morte Aecii sua fefellit suspicio; nam Theodericus rex Wisigotharum occubuit. Aecius sanus evasit. In quo praelio quamvis neuter cessisset exercitus, constat tamen Attilam fuisse superatum. (JORD. c. 40.) Tunc Wisigothae [847 1Kb] dividentes se ab Alanis, invadunt Hunorum catervam, et pene Attilam trucidarent, nisi providus ante fugisset et se suosque ilico intra septa castrorum, quae plaustris vallaverant, reclusisset. Sic ergo quamvis fragili munimine, eo tamen quesierunt [848 1Kb] subsidium vitae, quibus paulo ante nullus poterat muralis agger obsistere. Altera vero die intra [Col. 0744B] plaustrorum munimenta se continens, Attila cum egredi non auderet, nec tamen tubis et clamore perstrepere, quasi incursionem minitans, non cessaret, ut victores suos inclusus turbaret, Thurismundus Theoderici regis filius, de paterna dolens [849 1Kb] occisione, statuit, Attilam coartare obsidione eumque cum suis ad internicionem delere. (H. R.---H. m.) Tunc Attila de vita desperans, ex equitatoriis sellis ingentem pyram exstruxit, ut, si forte Gothi imminerent, subposito igne, ipse ascenderet seseque cremaret, ne aut quisquam de ejus vulnere gauderet, aut rex tantarum gentium in potestatem hostium deveniret. Aecius vero, metuens, Attila perempto, Romanos postea impune a Gothis deprimi, nec deinceps adversum Gothos, si necessitas incumberet, [Col. 0744C] auxilium inveniri, Thurismundo, quasi rebus ejus consulens [850 1Kb] , persuasit, ut domum quantocius reverteretur regnoque paterno potiretur, ne, si ab ejus germanis invaderetur, ipse omnino privaretur, essetque sibi acerbius postea cum suis decertare quam cum alienis dimicare. Hoc ille consilium quasi pro sua salute prolatum libenter amplectens, domum rediit, regnumque paternum accepit. Ceterum Aecius talia machinatus est, ut Attilam ab ejus impressione subduceret, ea intentione qua predictum est, heu nescius, quantum hac provisione detrimentum patriae, dum avertere cupit, ingessit. Nam Attila cernens hostes, se relicto, ad propria remeasse, erectis animis, Pannoniam repedavit, multum [Col. 0744D] potiorem coacervans exercitum. Italiam denuo furibundus intravit, ac primum Aquileiam, in ipso Italiae positam principio [851 1Kb] , expugnare aggressus est. Quam continuo triennio obsidens, cum adversus eam, civibus strenue repugnantibus, nil prevaleret, jamque murmur sui exercitus, penuriam famis tolerare non valentis et discedere cupientis, audiret, die quadam circuiens civitatem, ut ex qua parte posset eam facilius expugnare inquireret, cernit repente aves in aedificiorum fastigiis nidificare solentes, [Col. 0745A] quae ciconiae vocantur, uno impetu ex urbe migrare fetusque suos sublatos rostris forinsecus deportare, et ut erat sagacissimus, ait ad suos: Aspicite aves futurorum prescias perituram civitatem relinquere casurasque arces periculo imminente deserere. Statimque adhibitis machinis, hortatur suos, acriter urbem impugnat ac sine mora capit; diripiuntur opes, captivantur vel trucidantur cives; residuum direptioni, subposito igne, flamma consumit. Plura dehinc ejusdem regionis castella immanis hostis, extinctis vel captivatis civibus, succendit ac diruit, Concordiam, Altinum sive Patavium, vicinas Aquileiae civitates; exinde per diversas Venetiarum urbes Huni bachantur, hoc est Veronam, Vincentiam, Brixiam, Pergamum seu reliquas, Mediolanum [Col. 0745B] quoque Ticinumque pari sorte diripiunt, ab igne tamen abstinentes et ferro. Deinde Aemiliae civitatibus similiter exspoliatis, novissime eo loco, quo Mincius fluvius Padum influit castra metati sunt. Ubi Attila consistens, dum animo fluctuaret, utrum Romam adiret, an desisteret, non Urbi, cui infensus erat, consulens, sed Alarici exemplum, qui captae Urbi non diu supervixit, pavens, repente sanctissimus vir Leo papa per se ad eum accessit. Qui cum ad regem barbarum introgressus esset, cuncta ut optaverat obtinens, non solum Romae, sed et totius Italiae salutem reportavit. Territus namque fuerat Attila nutu Dei, nec aliud Christi sacerdoti loqui valuit, nisi quod ipse preoptavit. Ferunt itaque, post discessum pontificis interrogatum fuisse Attilam a suis, [Col. 0745C] cur ultra solitum morem tantam reverentiam Romano pontifici exhibuerit, illumque respondisse, non se illius personam qui advenerat reveritum fuisse, sed alium virum juxta eum in sacerdotali habitu adstantem vidisse, qui forma augustior canicieque venerabilior, evaginato gladio mortem sibi minitaverit, si non omnia quae ille expetebat impleverit. Igitur Attila tali modo a sua sevicia repressus, relicta Italia, Pannonias repetivit. Ad quem Honoria, Valentiniani principis germana, dum a fratre ob decus pudiciciae districte servaretur, suum direxit eunuchum, quatinus eam sibi a fratre deposceret in matrimonium. Qui accepto nuncio, cum jam Italiae fines excessisset, nec statim fatigato exercitu regredi potuisset, mandat Valentiniano imperatori, pejora [Col. 0745D] proxime se illaturum Italiae, si mox sibi germanam suam cum regalium opum portione non transmisisset. Reversus autem ad proprias sedes, super plures quas habebat uxores puellam quandam valde speciosam sibi conjunxit. Ob cujus nuptias profusa exercens convivia, dum tantum vini quantum antea nunquam [852 1Kb] in semel bibisset, dormiensque supinus jaceret, nimia sanguinis eruptione, qui ei de naribus effluere solebat, suffocatus est. Eadem nocte apud Constantinopolim Marciano imperatori arcus Attilae fractus in somnis ostenditur, quo scilicet armorum [Col. 0746A] genere gens illa maxime utebatur. (JORD c. 49.) Sequenti vero luce, cum magna diei pars exacta fuisset, ministri regis post clamores maximos fores effringunt, inveniuntque Attilam sine ullo vulnere, sanguinis effusione mortuum, puellamque demisso vultu sub velamine lacrimantem. Tunc, ut illi genti mos est, crinium parte truncata, informem faciem turpavere vulneribus, ut praeliator eximius non femineis lamentationibus sed agmine lugeretur virili. Cujus exequiae multis plausibus a sua gente honoratae sunt. In mediis siquidem campis intra tentorium sericum collocato, de tota gente Hunorum electi equites cursibus illud ambientes, cantum funereum celebrant, deinde strabam, quam sic vocant, super tumulum ejus ingenti commessatione [Col. 0746B] celebrantes, et contraria invicem sibi copulantes, luctum funereum mixto gaudio explicabant, nocteque secreta cadaver terrae commendabant. Cujus ferculam primum auro, secundo argento, tercio ferri rigore communiunt, tali argumento significantes, potentissimo regi omnia convenisse, ferrum, quia gentes edomuit, aurum et argentum, quod utriusque rei publicae ornamenta accepit. Addunt etiam arma hostium caedibus acquisita, faleramenta vario gemmarum fulgore preciosa diversique generis insignia, quibus colitur aulae decus. Et ut tantis divitiis humana curiositas arceretur, huic operi deputatos detestabili mercede trucidarunt.

Post haec inter successores Attilae de regno exorta est contentio, et dum inconsulte imperare cupiunt, [Col. 0746C] omnes simul imperium perdiderunt. Nam filii ejus, quorum per licentiam libidinis pene populus fuit, gentes sibi dividi sorte poscebant, ut instar familiae bellicosi reges cum populis mitterentur in sortem. Ut autem Gepidarum rex Hardericus hoc comperit, indignatus contra filios Attilae primus insurgit, illatumque serviendi pudorem secuta felicitate detersit, nec solum suam gentem sed et ceteras gentes, quae pariter premebantur, sua discessione absolvit, quia facile omnes appetunt, quod pro cunctorum utilitate temptatur immutatum. Igitur armantur, bellumque committunt in Pannonia, juxta flumen cui nomen est Neoda; illic [853 1Kb] concursus factus est gentium variarum, quas Attila in sua tenebat ditione. Post multos ergo conflictus favit Gepidis [854 1Kb] inopinata victoria; [Col. 0746D] nam triginta fere milia tam Hunorum quam aliarum gentium, quae Hunis ferebant auxilium, Hardericus peremit, filiumque Attilae majorem natu, nomine Hellam, occidit, quem pater super ceteros in tantum fertur amasse, ut eum cunctis aliis suis liberis in regno vellet preferre. Quo interempto, reliqui ejus germani cum Hunis fugantur juxta litus maris Pontici, ubi prius fuisse leguntur Gothi. Haec causa Harderici felix fuit in diversis nationibus, quae Hunorum regimini famulabantur invitae, earumque animos diu moestissimos ad hylaritatem libertatis votivae [Col. 0747A] arrexit. Venientes ergo multi ex eis ad Marcianum principem, gratissime sunt ab eo suscepti, distributasque sedes, quas incolerent, acceperunt. Gepidi namque Hunorum sibi sedes viriliter vindicantes, totius Datiae finibus velut victores potiti sunt, nichil aliud a Romano imperio nisi pacem postulantes; Sarmatae vero et Cemandri et quidam ex Hunorum parte ad Maternam urbem Illirici sedes posuerunt, Scyri et Adagarii [855 1Kb] Scythiam minorem et inferiorem Moesiam acceperunt, Rugi aliaeque [856 1Kb] nationes nonnullae Bizim et Archadiopolim petiere; Hernach quoque, junior Attilae filius, cum suis extremas minoris Scythiae sedem elegit Hemmezur et Bulzindur [857 1Kb] consanguinei in Datia Ripensi Hedisco Halmoque potiti sunt, diversique diversa petierunt. [Col. 0747B] Gothi vero videntes Gepidos Hunorum sedes sibi vendicare et Hunorum populum suas sedes antiquas occupare, maluerunt a Romano regno terras petere quam cum discrimine alienas invadere; Pannoniamque accepere, ibique sub rege Walamiro ejusque germano Dietmaro [858 1Kb] morabantur, quamvis locis divisis, consilio tamen unitis. Nam Walamir inter Scarniungam [859 1Kb] et Aquam Nigram, Dietmarus juxta locum [860 1Kb] Pellois habitabat, Witimar cum utroque manebat. Contigit autem, ut Attilae filii contra Gothos, quasi desertores dominationis eorum, venirent, ignarisque aliis fratribus, super Walamirum solum irruerent. Quos tamen quamvis cum paucis ille excepit, diuque fatigatos ita prostravit, [Col. 0747C] ut vix aliqua eorum pars remaneret. Eo tempore cum pro gesta re ad fratres suos Dietmarum et Witimarum direxisset nuncium, veniens nuncius in domo Dietmari, majus invenit gaudium; ipso siquidem die Theodericus, filius ejus, quamvis de concubina, bonae tamen spei puerulus, natus erat. Post tempus ergo non multum [861 1Kb] rex Walamirus et ejus fratres Dietmarus et Witimarus dum consueta dona tardarent a principe Marciano accipere, et foedera tamen pacis custodirent, missi ab eis legati [862 1Kb] ad imperatorem, videbant Theodericum, Triarii filium, genere quidem Gothico, sed de alia stirpe quam Amalorum procreatum, omnino cum suis florentem et Romanorum amiciciis utentem, se vero omnino despici; domi haec renunciant, moxque [Col. 0747D] Gothi, furore commoti, arma corripiunt, et Illiricum pene totum predando devastant. Sed Marciano imperatore defuncto, cum regnum acciperet Leo, mox [(227) 1Kb] ad pristinam cum Gothis amiciciam recurrit, et tam preterita quam presentia munera tribuit, et pacis obsidem Theodericum infantulum, Dietmari filium, accepit, qui jam annum octavum intravit. Quem dum pater dare tardaret, patruus Walamir [Col. 0748A] promittit, ut exinde pax stabilior inter Romanos et Gothos maneret. Igitur Theodericus obses ducitur ad urbem [863 1Kb] Constantinopolitanam, et quia parvulus elegans fuit, imperialem gratiam promeruit. Postquam [864 1Kb] ergo firma pax inter Romanos et Gothos facta est, videntes [865 1Kb] Gothi sibi non sufficere quae ab imperatore acceperant, simulque solitam cupientes ostentare virtutem, coeperunt vicinas depredari [866 1Kb] gentes, primumque contra Satagos, qui interiorem Pannoniam possederant, arma moverunt. Quod ubi rex Hunorum Dinzich, filius Attilae [867 1Kb] , cognovit, collectis quos adhuc habebat, quamvis paucos, Pannoniam depredari coepit. Quo comperto, Gothi ubi erant expeditionem solventes, quam contra Satagos habebant, in Hunos convertunt, sicque [Col. 0748B] eos finibus suis inglorios expellebant, ut ex illo tempore qui remanserant Huni Gothorum arma pertimescant. Quiescente jam tandem Hunorum gente a Gothis, Chunimundus rex Suavorum [868 1Kb] cum suis invadens fines Dietmari, fratris Walamiri regis Gothorum, eos depredatur, omniaque abducens armenta, in terram suam revertitur. Dietmar vero non tantum jacturam armentorum dolens quantum metuens ne Suavi, si hoc impune lucrarentur, ad majorem licentiam prosilirent, sic vigilavit in eorum transitu, ut intempestae noctis silentio dormientes invaderet ad lacum Pellois, consertoque inopinato praelio, ita eos obpressit, ut etiam ipsum regem Chunimundum captum cum superato exercitu Gothorum [Col. 0748C] servituti subdiderit. Sed dum esset multum misericors, facta ultione, veniam eis condonavit, reconciliatusque cum Suavis, eundem quem ceperat adoptans sibi in filium, remisit in Suaviam cum suis. Ille autem, paternae immemor gratiae [869 1Kb] , post aliquot tempus dolo concepto, Scyros, qui tunc super Danubium considebant, incitavit, ut in unum collecti gentem Gothorum invaderent. Tunc Gothis nichil mali susspicantibus ab amicis vicinis bellum insurgit, et, improvisa coacti necessitate, ad arma confugiunt, arreptoque certamine, se suamque ulciscuntur injuriam. In eo siquidem praelio rex Gothorum Walamir, dum ad hortandos suos equum ascenderet et ante aciem procurreret, proturbatus equus corruit sessoremque suum dejecit. Qui mox [Col. 0748D] inimicorum lanceis vulneratus, interemptus est. Gothi vero tam regis sui mortem quam suorum vindicantes injuriam, sic omnes extinxerunt, ut pene de gente Scyrorum nullus remaneret, nisi qui istud nomen cum dedecore ferrent. Iterum Chunimundus cum Suavis, fretus auxilio Sarmatarum et reliquiis Scyrorum, simulque ex Gepidis Rugisque non parvis solatiis collectis, bellum intulit Gothis. Gothi [Col. 0749A] vero, defuncto Walamiro, ad fratrem ejus Dietmarum confugiunt, eumque regem constituunt. (JORD. c. 54 sqq.) Qui quamvis dudum cum fratre regnasset, auctioris [870 1Kb] tamen potestatis insignia sumit, bellique parte coactus, cum fratre Witimaro ad arma prosiliit, consertoque praelio, superior facta est pars Gothorum, adeo ut campus corruentium inimicorum cruore madefactus ut rubrum pelagus appareret, armaque et cadavera plus quam decem milium, in modum collium cumulata, campum replerent. Inde victor ad proprias sedes revertens Dietmarus cum Gothis, Theodericum filium suum, quem obsidem dederat, a Leone imperatore remissum cum magnis muneribus, gratanter suscepit. Qui cum jam decem et octo annorum esset, ex satellitibus [Col. 0749B] et ex populo patris elegit sibi pene sex milia virorum, cum quibus patre inscio, permenso Danubio, Sarmatarum regem incurrit, eumque interemit, familiamque ac censum depredans, ad genitorem suum cum victoria rediit. Singidunum dehinc civitatem, quam idem Sarmatae possidebant, invadens, non Romanis sed suae subdidit ditioni.

Deficientibus dehinc vicinarum gentium spoliis, coepit et Gothis victus vestitusque deficere, et hominibus, qui dudum bello vivebant, pax coepit esse contraria, omnesque cum magno clamore ad Dietmarum accedentes, orant, ut in quamcumque partem [871 1Kb] vellet exercitum duceret, quia diutius ibi manere non posset [872 1Kb] . Qui accito germano sortem misit, et Witimaro Italia, Dietmarum Illiricum populandum [Col. 0749C] obvenit. Relicta igitur Pannonia, alter Italiam, alter Illiricum suscepit: sed Witimar mox ut Italiam intravit, rebus humanis excessit, regnumque filio suo sibi aequivoco reliquit. Quem Licerius, qui tunc forte imperavit, muneribus datis ad Galliam transtulit, ut per Wisigothas, parentes suos, regnaret. Witimar, acceptis muneribus a Licerio, Galliam tendit, seseque parentibus Wisigothis jungens, unum corpus cum eis efficitur, et sic Galliam Hispaniamque tenens, suo jure defendit, ut nullus sibi alius prevaleret. (C. 43-47.) Wisigothis vero post Theodericum, qui in bello, quod Romani et Wisigothae cum Attila Hunorum rege fecerunt, occubuit, filius ejus Thurismundus prefuit. Quo defuncto, [Col. 0749D] Theodericus, frater ejus, in regnum successit, ipsoque 13o regni sui anno decedente, item frater eorum Euricus regnum assumens, 19o anno vita regnoque privatus est, relinquens filium regni successorem, nomine Alaricum, qui nonus ab illo magno Alarico regnum adeptus est Wisigotharum.

(C. 58.) Dietmar vero transiens Saum amnem, Sarmatis bellum intentavit, si quis sibi obstaret, illisque quiescentibus nec ad tantam multitudinem prevalentibus, transit in Illiricum, et ubique prospere agens multasque civitates sibi subjiciens, Thesalonicam petiit, in qua Helarianus patricius a [Col. 0750A] principe directus cum exercitu morabatur. Qui dum videret, Thesalonicam vallo muniri, nec se posse conatibus eorum resistere, missa legatione ad Dietmarum regem cum muneribus, rogavit, ut ab excidio urbis detorqueret, initoque foedere Romanus ductor cum Gothis, loca quae incoluerant jam sponte tradidit eis, ibique Gothi cum rege suo, depositis armis, in pace quieverunt. Nec diu postea rex Dietmarus aegritudine occupatus, vocatis ad se Gothis, Theodericum filium suum regni heredem fecit, et ipse mox [873 1Kb] rebus humanis excessit.

(H. R. et H. m. Cf. JORD.) Eo tempore regnum orientale Zeno imperator habebat. Qui audiens Theodericum gentis suae regem esse, grate [874 1Kb] suscepit, eumque ad se Constantinopolim venire precepit, digneque [Col. 0750B] susceptum inter proceres palatii collocavit, et post aliquod tempus in filium sibi adoptans, consularibus fascibus, quae dignitas post imperiale fastigium prima est, eum sublimavit, nec solum hoc, sed etiam equestrem statuam ad famam tanti viri ante palatium suum ei constituit. At vero, dum hujuscemodi delitiis Theodericus apud Constantinopolim fluitaret, gens illius, id est Ostrogothae, dum eis propter fidei sanctionem predas agere more solito non liceret, nec tamen ab imperatore oblata stipendia sibi sufficerent, non minima coacti penuria, compositum foedus execrantur, inutilem factionem vituperant, mittuntque continuo ad Theodericum, qui dicerent, quas inopiae miserias ipsi sustinerent, dum ille Grecorum epulis superflueret, hortanturque, [Col. 0750C] ut, si suis sibique consulere velit, citius redeat, quatinus, ne [875 1Kb] cuncta gens pereat et ubi novas ad habitandum terras exquirant, provideat. Ante non plures autem annos Odoacar [876 1Kb] quidam exiens ab extremis finibus Pannoniae cum fortissima Herulorum multitudine, fretus insuper Turcilingorum sive Scyrorum auxiliis, Italiam venit, nulloque resistente, totam Italiam Romamque occupavit, et per 14 annos ibi regnavit. Theodericus vero, cognitis suorum querimoniis, ad augustum Zenonem accedit, penuriam questusque suorum exponit, absolutionem efflagitat, Italiam sibi dari expostulat, adjiciens, quia si [877 1Kb] superare posset Odoacarem Italiamque obtinere, ad ejus gloriam redundaret a [Col. 0750D] quo directus fuisset, sin bello superatus foret, nichilominus lucris ejus accresceret, quandoquidem cotidianorum stipendiorum exactoribus careret. Talia Zeno audiens, licet aegre ferret ejus discessum, deliberato tamen consilio, rei publicae utilitati prospiciens, ejus petitionibus annuit, Italiamque illi tribuens, senatumque ac populum Romanum ei committens, magnis ditatum muneribus abire permisit. Egressus igitur a Constantinopoli Theodericus, ad Ostrogothas revertitur, hortaturque eos continuo, ut quam primum parati sint et quasi possessuri Italiam proficiscantur. Qui cum omnes [Col. 0751A] laeti oboedirent, profectus cum omni multitudine Ostrogotharum et cum omni subpellectili, priusquam ad Italiam perveniret, Trapestilam Gepidarum regem, insidias sibi molientem, bello superans, extinxit, Busan quoque Bulgarorum regem cum suis agminibus prosternit. Deinde veniens Italiam, primumque juxta Sonuum fluvium, qui non longe ab Aquileia labitur, castra componens, cum ad reficienda corpora hominum et jumentorum, pro longitudine itineris fessa, resideret, cum magno exercitu totisque Italiae viribus Odoacar ei occurrit. Quem Theodericus alacriter excipiens, magno superatum praelio in fugam convertit. Exinde movens exercitum, cum Veronam venisset, iterum adversus eum Odoacar non minori sese belli apparatu obponit. [Col. 0751B] Contra quem Theodericus haut procul a Verona confligens, summa ejus exercitum clade contrivit. Qui dum fugae metu in Atesim fluvium se precipites mergunt, ex magna parte rapidissimis gurgitibus ejus implicati suffocantur. Theodericus vero dum ipso impetu subsequitur fugientes, Veronam ilico, civibus pavore consternatis [878 1Kb] , invadit. Odoacar autem cum his qui evaserant fugiens, Romam contendit, sed obseratis continuo portis, exclusus est. Qui cernens, introitum sibi denegari, omnia quae attingere potuit gladio flammaque consumpsit, Ravennamque ingressus, munitionem sibi preparavit. Theodericus autem a Verona digrediens, Mediolanum pervenit, et dum ibi consisteret, magna ad eum multitudo militum pluresque Italiae populi [Col. 0751C] convenerunt, sed paucis interjectis diebus rursus dediticius exercitus, Tustra quodam nomine instigante, Odoacaris partibus se reddidit. Quae res Theodericum in tantum perterruit, ut se suumque exercitum apud Ticinensem urbem, quae nunc Papia dicitur, communiret. Talium rerum varietates Gundebaudus Burgundionum rex aspiciens, Liguriam cum ingenti exercitu intravit, cunctaque quae reperire poterat, pro diripientium voluntate depredans, infinitam captivorum multitudinem secum ad Gallias duxit. Theodericus itaque aliquandiu intra munitiones exercitum retinens [879 1Kb] , demum relictis ibi [880 1Kb] sororibus et matre universaque vulgi multitudine, nichil plane dubius de fide Epyphanii [Col. 0751D] viri sanctissimi, ejusdem civitatis episcopi, cum expeditis armatorum cuneis ad obsidendum Odoacarem Ravennam perrexit. Cumque in eo loco qui Pinetum dicitur non procul ab urbe castra posuisset, per continuum pene triennium Odoacarem obsedit. Qui, cum frequenter nocturno tempore cum suis ex urbe egrediens, exercitum Theoderici inquietaret, novissime noctu irruens in castra, exercitum Theoderici magna strage prostravit (H. R.), sed Gothis fortiter resistentibus, ad extremum victus, in urbem confugit; nec multo post missa legatione, veniam supplicans, a Theoderico quasi in fide susceptus [Col. 0752A] est, sed post ab eo truculente peremptus est. Egressis deinde a Ticino post triennium Gothis, eandem mox urbem invasere Rugi, cuncta per circuitum loca simulque civitatem per continuum biennium devastantes, cum adhuc beatissimus Epyphanius superesset, cujus sanctitate in tantis periculis cives sustentabantur afflicti. Hic a Theoderico Gallias ad Gundebaudum pro captivis redimendis directus, excepta innumera multitudine illorum pro quibus precium dedit, sex milia captivorum, ob solam sanctitatis suae reverentiam sibi concessa, secum reduxit.

Igitur Theodericus, extincto apud Ravennam Odoacare, totius Italiae potitus est ditione, nec multo post Romam profectus, a Romanis cum gaudio magno est susceptus. Quibus ille singulis ad subsidium [Col. 0752B] victus centum viginti sex milia modiorum tritici concessit. (JORD.) Post haec Theodericus ut sui regni vires constabiliret, missa legatione ad Clodoveum Francorum regem, filiam ejus Audofledam in matrimonium petiit, quam ille libenter concessit. (H. R. et JORD.) Amalfredam autem germanam suam Wandalorum regi Hunerico, Geiserici filio, conjunxit, ejusdemque Amalfredae filiam Amalbergam Thuringorum regi Ermenfrido tradidit, filias vero suas, quas in Moesia genuerat, Thiudegotam et Ostrogotham vicinis regibus copulavit, unam Sigismundo regi Burgundionum, alteram Alarico regi Wisigotharum. De quo Alarico natus est Amalricus. Quem avus suus Theodericus in annis puerilibus utroque parente orbatum dum nutriret, comperiens Beterici [Col. 0752C] filium Eutharicum, Herimundi nepotem et Thurismundi abnepotem, de Amalorum stirpe descendentem, in juvenili aetate, prudentia in virtute corporisque integritate pollentem in Hyspania, ad se illum venire precepit, eique filiam suam Amalsuindam in matrimonium dedit, quae Athalaricum ex eo genuit. Nec fuit aliqua vicina [881 1Kb] gens Italiae, quae Theoderico aut conjunctionis affinitate aut pactionis foedere non fuisset sociata, Zenone itaque augusto post decem et septem annos regni sui defuncto, Anastasius successit imperio, regnans per annos 27, Theodericus vero per idem tempus pacifice regnans in Italia, Romae miranda fecit aedificia, et per singula quaeque loca celebriora regia sibi construxit habitacula. [Col. 0752D] Mortuo autem Anastasio et ipso heretico, Justinus imperium adeptus est. Qui dum esset orthodoxus, cernens in partibus Orientis illo adhuc tempore Arrianam heresim per singula loca vigere, pro ardore catholicae fidei decertabat hereticos dissipare, sextoque imperii sui anno precepit, ut ubique hereticorum aecclesias catholici consecrarent episcopi. Hoc audiens Theodericus, Arriana lue pollutus, Johannem papam simulque cum eo Theodorum atque Agapitum, consulares viros, aliumque Agapitum patricium Constantinopolim ad Justinum imperatorem direxit, mandans illi minando, quia, nisi hereticis [Col. 0753A] aecclesias suas quantocius redderet eosque in pace degere sineret, universos Italiae populos ipse gladio extingueret. Qui pervenientes ad augustum, cum ab eo digne, ut competebat, suscepti essent, magnis cum fletibus postulabant, ut suae legationis seriem, quamvis esset injusta, libenter exciperet et Italiae periturae consuleret. Quorum fletibus Justinus permotus, eis quod petebant concessit, Arrianosque suae potestati dimisit. Cumque hi in itinere demorarentur, Theodericus rabie iniquitatis suae stimulatus, Simmachum patricium et Boetium senatorem et exconsulem gladio trucidavit.

His quoque diebus extincto a Francis Alarico Wisigotharum rege, Theodericus per Hibbam comitem suum plus quam 30 milia Francorum caedens, post [Col. 0753B] mortem Alarici generi [882 1Kb] sui, Thiodem, armigerum ejus, tutorem Amalrici nepotis sui constituit. Johannes vero papa rediens a Constantinopoli, cum sociis itineris sui venit ad Theodericum Ravennam. Ille vero per maliciam impietatis et crudelitatis suae, pro eo quod a Justino, catholicae fidei defensore, honorifice suscepti essent, carceri eos mancipavit et famis afflictione interfecit. Sed hanc immanissimam ejus crudelitatem divina mox animadversio secuta est; nam nonagesimo nono post hoc facinus die subita morte defunctus est. Cujus animam, ut sanctus Gregorius in dialogo scribit, solitarius quidam vir magnae virtutis apud Lipparam insulam vidit inter Johannem papam et Simmachum patricium discinctum et discalciatum deduci et in ollam Vulcani demergi. [Col. 0753C] (JORD.) Ante tamen, cum adhuc valeret, sed jam senior, convocans Gothos et gentis suae primates, Athalaricum, Amalsuindae filium vix decem annorum, regem constituit, exhortans suos, ut regem colerent, senatum populumque Romanum amarent, principem Orientis placatum semper et propicium habere curarent. (H. R. et JORD.) Quo defuncto, Gothi, ut precepit Theodericus, Athalaricum cum matre sua preficiunt regno, hoc quod preceptum erat custodientes, quam diu Athalaricus et mater ejus vivebant, qui pene per octo annos regnabant. Justino autem augusto post octo imperii sui annos defuncto, Justinianus, sororis ejus filius, successit imperio. Cui Athalaricus tam suam adolescentiam [Col. 0753D] quam matris viduitatem commendavit, sed brevi post tempore humanis rebus excessit. Tum maternae sexus fragilitatem Gothi dum spernerent, secum deliberans, ipsa Theodatum consobrinum suum germanitatis gratia accersitum a Tuscia, ubi privatus in propriis laribus vivebat, in regno locavit. Qui post aliquantum tempus, immemor consanguinitatis et beneficii, a palatio eam abstractam in insulam laci Vulsini relegavit, ubi paucissimos dies in tristicia degens, ab ejus satellibus in balneo strangulata est. Quod audiens imperator, magna ira contra Theodatum accensus est. (H. R.) Sentiens autem hoc Theodatus, beatum Agapitum papam direxit ad [Col. 0754A] Constantinopolim, ut per cum gratiam imperatoris acquireret. Veniens autem pontifex ad imperatorem, coepit habere colloquium [883 1Kb] cum eo [884 1Kb] de fide, et invenit eum doctrinam Euticetis habere. Quem cum pontifex pro errore increparet, ille minis eum aggressus est; sed in fide catholica papa immobilis stabat, et ad imperatorem dicebat: Ego desideravi venire ad Justinianum imperatorem christianissimum, sed ut video, inveni Diocletianum. Videns autem imperator constantiam ejus, ex voluntate Dei acquievit monitis illius; sed non multo post idem pontifex ibi defunctus est. Justinianus vero Bilisarium patricium, jam de Wandalis in Africa triumphantem, contra Theodatum [885 1Kb] misit, ut et Italiam a servitio Gothorum liberaret. (JORD.) Veniente autem Bilisario [Col. 0754B] in Siciliam, omnes qui ibi erant Gothi cum duce suo Sinderith ultro se Bilisario tradiderunt. Theodatus vero generum suum Evermundum cum exercitu misit ad custodiendum fretum, ubi est exitus de Sicilia; sed ille audiens eventum rerum in Sicilia, ultro se ad pedes advenientis [886 1Kb] Bilisarii misit, Romanis optans servire principibus. Quod Gothorum sentiens exercitus, susspectum Theodatum a regno pellendum clamitat, et Witigem, qui ejus armiger erat, ad rebellandum in regnum elevat. Qui levatus in regnum Romam ingreditur, premissisque Ravennam fidelissimis sibi viris, Theodatum occidi precepit, ipseque post paucos dies Ravennam veniens, Mathesuindam, Amalsuindae filiam, vi sibi in matrimonium copulavit.

[Col. 0754C] (H. R.) Bilisarius vero conceptas contra Theodatum belli vires in Witigem convertit, egressusque de Sicilia, Romam venit. Gothi autem qui ibi habitabant nocte egredientes Romam, portasque relinquentes apertas, fugerunt Ravennam. Witigis autem ut talia cognovit, cum magno exercitu Romam venit; sed Bilisarius, cernens non aptum sibi tempus ad pugnandum, quia fames magna eo anno obpresserat mundum, inclusit se infra Romam, positis custodibus, qui ex omni parte custodirent eam. Gothi vero omnia foris devastantes, cum per annum integrum obsiderent Romam, immisso super se terrore, fugerunt Ravennam. Iterum Witigis collecto exercitu venit contra Bilisarium in pugnam, commissaque pugna, multi ex parte Witigis mortui [Col. 0754D] sunt, ipsumque fugientem Johannes militiae magister insecutus, vivum apprehendit Romamque ad Bilisasarium duxit, quem ille secum Constantinopolim vexit. Quem videns Justinianus, gavisus est, et non post multum tempus fecit eum patricium, illeque ibi plus quam biennium moratus, defunctus est. (JORD.) Cujus uxorem Mathesuindam imperator dedit fratri suo Germano patricio, de quibus natus est filius nomine Germanus, in quo, conjuncta stirpe Aniciorum et Amalorum, spes utriusque generis et gentis posita est. (H. R.) Postquam autem Witigis captus est, Gothi Transpadani Heldebadum sibi regem constituunt, qui eodem anno interemptus est. Cui successit [Col. 0755A] Erarius, et ipse necdum expleto anno jugulatur. Dehinc Baduillam, qui et [887 1Kb] Totila dicebatur, sibi preficiunt, moxque collecto undique exercitu, totam Italiam invaserunt. (H. m.) Exinde cum percurrerent Campaniam, idem Totila veniens ad coenobium beati patris Benedicti, qui tunc in monte Cassino magnis virtutibus claruit, ab eo talia audivit: Multa mala facis, multa fecisti, jam iniquitate compescere. Equidem mare es transiturus, Romam ingressurus, novem annis regnabis, decimo morieris. Inde digrediens per Lucaniam, invadit Siciliam, indeque revertens, Romam petit, eamque obsidione concludit. Romanis itaque fame laborantibus nec moenia diutius tueri valentibus, a porta Ostiensi Totila ingressus est. Volens autem parcere Romanis, [Col. 0755B] per totam noctem clangere buccina jussit, quo se a Gothorum gladiis aut in aecclesiis tuerentur aut quibuscumque modis occulerent. Habitavit vero cum Romanis aliquantum temporis quasi pater cum filiis, sed hanc animi benignitatem ei, qui antea nimiae crudelitatis erat, beati Benedicti ammonitio, ut conjici datur, conferebat. Elapsi sane ex Urbe quidam e numero senatorum Constantinopolim afflicti properant, quibus calamitatibus Roma subiceretur, principi narrant (Cf. P. D. II, 4.). Qui statim Narsetem eunuchum, cubicularium suum, Italiae fecit exarchum, Romamque cum manu valida dirigit, ut afflictae Romae quantocius subveniret. Is ad Italiam veniens, legatos ad Alboin regem Longobardorum [Col. 0755C] misit, qui tunc in Pannonia habitabant et Romanis amici erant, mandans ei, quatinus sibi pugnaturo cum Gothis auxilium ministraret. Tunc Alboin electam e suis magnam manum direxit. Qui per maris Adriatici sinum transvecti Romanisque sociati, magnum cum Gothis certamen inierunt. Quibus ad interitum pene consumptis, regem eorum Totilam, qui jam per [887 1Kb] decem annos super eos regnaverat, Narses interfecit, et vestimenta ejus cruentata [888 1Kb] cum corona, lapidibus preciosis ornata, regiam urbem misit, quae jactata sunt ad pedes imperatoris coram senatu. Deinde urbes eorum duas munitas, id est Veronam et Brixiam, suscipiens, universam Italiam cum Romana civitate ad rei publicae jura reduxit, et Longobardos honoratos cum magnis muneribus ad propria [Col. 0755D] remisit. Qui omni tempore quo Pannoniam possederunt Romanis adversus aemulos adjutores fuerunt. Sic igitur famosum regnum fortissimamque gentem Gothorum diu regnantem, tandem post mille 40 [889 1Kb] annos victor diversarum gentium Justinianus imperator et prius per Bilisarium et post per [890 1Kb] Narsetem vicit, omnemque Italiam ab eorum servitute liberatam, pristinae libertati restituit.

[Col. 0756A] Haec Jordanis quidam grammaticus, ex eorumdem stirpe Gothorum progenitus, de Getarum origine et Amalorum [891 1Kb] nobilitate, non omnia quae de eis scribuntur et referuntur, ut ipse dicit [892 1Kb] , complexus, exaravit, sed brevius pro rerum notitia huic opusculo inseruimus. His perlectis diligenterque perspectis, perpendat qui discernere noverit, quomodo illud ratum teneatur, quod non solum vulgari fabulatione et cantilenarum modulatione usitatur, verum etiam in quibusdam cronicis annotatur (V. Chr. W. supra col. 475), scilicet quod Ermenricus tempore Marciani principis super omnes Gothos regnaverit, et Theodericum, Dietmari [893 1Kb] filium, patruelem suum, ut dicunt, instimulante Odoacare, item, ut aiunt, patruele suo, de Verona pulsum, apud Attilam Hunorum [Col. 0756B] regem exulare coegerit, cum hystoriographus narret, Ermenricum regem Gothorum multis regibus dominantem tempore Valentiniani et Valentis fratrum regnasse, et a duobus fratribus Saro et Ammio, quos conjicimus eos fuisse qui vulgariter Sarelo et Hamidiech [894 1Kb] dicuntur, vulneratum, in primordio egressionis Hunorum per Meotidem paludem, quibus rex fuit Valamber, tam vulneris quam Hunorum irruptionis dolore defunctum fuisse, Attilam vero postea ultra 70 annos sub Marciano et Valentiniano cum Romanis et Wisigothis Aecioque duce Romanorum pugnasse et sub eisdem principibus regno vitaque decessisse; ac dehinc imperante Gothis Walamiro, Theodericum, fratris sui Dietmari filium, [Col. 0756C] Leoni augusto jam septennem a patruo fidei causa obsidem datum, et ab eodem Leone postea patri jam imperanti Gothis fuisse redditum, patrique defuncto in regnum successisse, sed mox a Zenone augusto Constantinopolim accitum familiariterque tractatum, Italiae regnum accepisse, quod tunc Odoacar cum Thurcilingis et Rugis aliisque nationibus, invito Zenone, possedit, quem Theodericus post multa certamina dediticium interemit. Hinc rerum diligens inspector perpendat, quomodo Ermenricus [895 1Kb] Theodericum, Dietmari filium, apud Attilam exulare coegerit, cum juxta hunc hystoriographum contemporalis ejus non fuerit. Igitur aut hic falsa conscripsit, aut vulgaris opinio fallitur et fallit, aut alius Ermenricus et alius Theodericus dandi sunt Attilae [Col. 0756D] contemporanei, in quibus hujusmodi rerum convenientia rata possit haberi. Hic enim Ermenricus longe ante Attilam legitur defunctus, Theodericus vero post mortem Attilae sive in ipso mortis ejus confinio scribitur natus, quinta generatione posteritatis Witulfi, fratris Ermenrici, progenitus. Dietmarus autem, pater ejus, alios fratres habuisse non legitur quam Walamirum et Witimarum, quorum [Col. 0757A] prior sub Attila regnans, post mortem ejus se Hunorum ditioni subduxit, et sine filiis mortuus Dietmaro fratri regnum reliquit, alter vero filium omonimum sibi Witimarum habuit, qui post obitum patris, relicta Italia, Gallias secessit.

1. (Chr. W.) A. D. 378. Regnante Valente post mortem fratris sui Valentiniani cum Gratiano et Valentiniano, filiis ejusdem fratris sui, Basilius Caesareae Capadociae, vir sapientissimus et continentissimus, claruit, sed [896 1Kb] superbiae, ut aiunt, vitio laboravit.

2. A. D. 379. Athanasius [897 1Kb] Alexandrinus episcopus 66o sacerdoti sui anno migrans, Petrum successorem reliquit (cf. RUFIN.).

3. (Chr. W.) A. D. 380. Gothi ab Hunis expulsi, [Col. 0757B] diffunduntur per Traciam.

4. A. D. 381. Gothi fame compulsi, rebellant Valenti, quos ille bello petens, sed exercitu occiso, fugiens, in casa quadam vivus crematur, anno 15o regni sui, quorum, 11 cum fratre, 4 post illum regnavit (cf. H. m.).

Anni Gratiani.

Anno dominicae incarnationis 382, Urbis vero conditae millesimo 133. Gratianus, filius Valentiniani, 39us [898 1Kb] ab Augusto, post mortem patrui sui Valentis electus est ad imperium, et regnavit cum fratre suo Valentiniano annos 6, cum prius regnaret annis 4 cum patruo. Eo tempore apud Mediolanum beatus Ambrosius [899 1Kb] hic [900 1Kb] hymnos canendos in aecclesia primus composuit---apud Turonos beatus [Col. 0757C] Martinus magnis lampabant [901 1Kb] virtutibus, totoque orbe doctrinis et scientia clari [Gregorius [902 1Kb] Nisenus, Gregorius Nazanzenus et apud Bethleem Hieronimus radiabant (cf. PROSP., Ch. imp. et H. m.). Theophylus Alexandrinus [903 1Kb] episcopus cyclum de observatione paschae per centum annos digessit, quem laterculum vocavit, totoque orbe doctrinis et scientia clari] apud Bethleem beatus Hieronimus presbyter, apud Ypponem Africae civitatem sanctus Augustinus episcopus radiabant.

(H. R. et H. m.) Igitur Gratianus admodum juvenis, cum inaestimabilem multitudinem hostium Romanis infusam finibus cerneret, fretus Christi potentia, longe impari militum numero sese in hostem dedit, [Col. 0757D] et apud Argentariam Galliae opidum plus quam 30 milia Alamannorum interfecit. Deinde audiens Traciam Daciamque et Pannoniam tanquam genitales terras a Gothis atque omni pernicie atrocioribus Hunis et Alanis possideri, Pannoniam venit. Ea tempestate Theodosius, Theodosii filius, tam propter parentum nobilitatem, quam propriam fortitudinem habebatur nominatissimus, sed invidia dissimilium fatigatus, in Hyspania morabatur, ubi et ortus fuerat [Col. 0758A] et nutritus. Cumque imperator fratrem suum adhuc puerum cerneret, et quid faceret hesitaret, quippe cum barbari, victoriis elati, inexpugnabiles viderentur, eadem provisione, qua Nerva quondam elegerat Hyspanum virum Trajanum, per quem res publica reparata est, accitum et ipse nichilominus ab Hyspania Theodosium magistrum militiae fecit, eumque contra barbaros cum expeditione misit. Qui vadens, fortiter cum illis maximis Scythiae gentibus pugnavit, et feliciter triumphavit. Mox dux optimus, exercitu disperso per urbes, ipse velociter ad principem remeavit, ipseque triumphorum suorum nuncius extitit. Quod dum imperator pre admiratione non crederet, invidi dicebant, eum fugisse et exercitum perdidisse. At ille derogantes sibi rogat dirigi, [Col. 0758B] qui viderent multitudinem peremptorum. His verbis imperator flexus, direxit qui res actas sibi nunciarent. Porro dux optimus inter haec vidit in visione, quod sanctus Miletius, Antiochenae civitatis episcopus, eum indueret imperiali clamide et corona caput ejus ornaret. Haec cum ille retulerit [904 1Kb] mane cuidam amicorum, ille clarum esse dixit somnium, et nichil aenigmaticum, nichil habere dubium. Post paucos autem dies qui missi fuerant redierunt, peremptaque multa hostium milia narraverunt. Quamobrem laetatus princeps Gratianus, faventibus cunctis, Theodosium, tricesimum tercium aetatis annum gerentem, apud Sirmium purpura induit, Orientisque et Traciae simul imperio prefecit [905 1Kb] . Igitur Theodosius Constantinopolim triumphans intravit, et ne [Col. 0758C] assidue pugnando Romanum populum fatigaret, cum Athalarico Wisigothorum rege pacem fecit, eundemque Constantinopolim [906 1Kb] venientem benigne suscepit, ibique defunctum honorifice sepeliri fecit, et hac benignitate omnes Gothos [907 1Kb] Romano imperio subjugavit. Veniens autem Thesalonicam, aegritudinem incurrit, cupiensque baptizari, Anatholium, ejusdem civitatis episcopum, requisivit, cujus esset fidei. Quo respondente, quod Arriana pestis in Ylliricum non valuisset accedere, sed fidem Niceni concilii inviolatam servarent, libenter ejus verba suscipiens, baptizatus [908 1Kb] atque ab aegritudine liberatus est [909 1Kb] . Inter haec Archadium filium suum consortem sibi fecit in imperio, in Italia vero puero satis existente [Col. 0758D] Valentiniano, rerum curam Probus exconsul et prefectu shabebat. Justina vero, mater Valentiniani, cum esset Arriana, vivente quidem viro, laedere christianos orthodoxos non prevaluit, sed eo mortuo, cum filius esset valde juvenculus, Mediolanum veniens Ambrosio episcopo erat infesta, ita ut juberet eum exilio destinari. Cumque [910 1Kb] juberet eum exire de aecclesia, Ambrosius ait: Ego sponte hoc non ago, ne lupis ovium septa aut blasphemantibus Deum videar [Col. 0759A] contradere; hic, si placet, occide, hoc loco mortem prona suscipiam voluntate

Ea tempestate Maximus, vir quidem strenuus atque imperio dignus, si contra sacramenti fidem per tyrannidem non emersisset, invitus ab exercitu in Britannia imperator factus, in Galliam transiit, exceptusque a legionibus Gratiano infensis, eundem, subita incursione perterritum atque in Italiam transire meditantem, dolo circumvenit et occidit Lugduno, fratremque ejus Valentinianum cum matre Justina expulit ab Italia. (BEDA). Qui tamen justissimam cum matre sua luit poenam, quae et ipsum Arriana heresi polluit et eminentissimum catholicae fidei doctorem Ambrosium episcopum perfida obsidione vexavit. (H. m.) Valentinianus autem Constantinopolim veniens, [Col. 0759B] a Theodosio paterna pietate est susceptus, et imperio est restitutus; sed ab Eugenio quodam, prius grammatico, tunc autem militanti in palatio, et ab Arbogasto quodam facinoroso corruptis cubiculariis, ab eisdem dormiens strangulatus est, atque ut voluntariam sibi mortem conscivisse putaretur, laqueo suspensus est.

2. (Chr. W.) Anno dominicae incarnationis 383o, qui est Gratiani secundus, Theophilus [* 1Kb] pascales circulos inchoavit:

3. A. D. 384. Synodus 150 episcoporum Constantinopoli adversus Macedonium congregatur sub Damaso [Col. 0759C] papa, [* 1Kb] qui 26 [911 1Kb] annis regebat aecclesiam.

4. A. D. 385 [* 1Kb] .

5. (BEDA.) A. D. 386. Archadium [912 1Kb] Theodosius pater consortem regni facit.

6. (Chr. W.) A. D. 387. Maximus ex Britannia in Gallias veniens regnumque sibi usurpans, Gratianum [Col. 0759D] apud Lugdunum occidit, fratrem vero ejus Valentinianum Italia expulit.

Anni Theodosii.

1. (H. R. et H. m.) Anno dominicae incarnationis 388, Urbis vero conditae millesimo 139. Theodosius, genitus patre Theodosio, matre Thermantia [913 1Kb] , 45us [914 1Kb] ab Augusto, interfecto per Maximum Gratiano, imperium Romanum solus [915 1Kb] obtinuit, mansitque [916 1Kb] in eo annis 11 [917 1Kb] , cum jam in Orientis [Col. 0760A] partibus sex annis Gratiano vivente regnasset, Valentinianum tamen, fratrem Gratiani, quamdiu vixit, regnare permisit; ipse vero bellum adversus Maximum, qui tunc Aquileiae [918 1Kb] insidebat, suscepit, illumque a militibus propriis, cum vim imperatoris sustinere non possent, captum ac traditum peremit; Victorem quoque [919 1Kb] , filium ejus, quem pater Gallis adhuc in aetate infantili prefecerat, extinxit. Peracta victoria, Theodosius cum Valentiniano venit Romam, eratque cum eis pariter et Honorius valde puer, quem pater post actam victoriam a Contantinopoli evocaverat. Theodosius igitur Romae positus, multum profuit Urbi, alia prebendo, alia auferendo. Post haec relicto Valentiniano Romae, ipse cum Honorio Constantinopolim remeavit. Valentinianus vero cum [Col. 0760B] transiret in Galliam causa ordinandae rei publicae, fraude Arbogasti comitis sui et Eugenii grammatici, dormiens ab eunuchis cubiculariis pecunia corruptis suffocatus est, moxque Eugenio in principatum electo ab Arbogasto, collecta multitudine Francorum atque Gallorum preparaverunt se in pugnam contra Theodosium. Quod ille audiens, congregavit multitudinem militarem, filiumque suum Honorium constituit imperatorem. Misit autem Eutropium Eunuchum sibi fidelissimum [920 1Kb] in Thebaidam ad Johannem monachum praescientia clarum, de quo legitur in Vita patrum, ut aut eum venire volentem deduceret, aut nolentem de belli eventu requireret. Qui venire nolens, mandavit ei, quod, interfecto tyranno, victoria sit potiturus, sed ipse in Italia moriturus. [Col. 0760C] Relictis igitur ambobus filiis in urbe Constantinopolitana, Theodosius contra Eugenium pergit, moxque illi [921 1Kb] exercitus Wisigotharum plus quam viginti millium occurrit; Eugenius itaque et Arbogastus cum transitus Alpium tenerent, Theodosius in summis Alpibus constitutus, jejuniis et orationibus intentus erat. Circa gallorum vero [922 1Kb] cantum sopore constrictus, vidit in somnis, quasi jaceret in campo et astarent ei duo quidam viri in vestibus albis, equis candidissimis residentes, jubentes eum habere fiduciam primoque diluculo preparare milites ad victoriam, seque dicebant ad solatium sibi destinatos. Quorum alter dicebat, se esse Johannem evangelistam, alter Philippum apostolum. Quae visio etiam alicui militi [923 1Kb] revelata est. Qua visione [Col. 0760D] comperta, uberiores in oratione lacrimas fudit, et in crastinum facta congressione, turbo ventorum maximus a parte Theodosii in ora hostium surrexit, qui tela, quae ipsi mittebant, in ipsos retorquebat, ea vero, quae ab ejus parte missa sunt, ultra mensuram humani jactus per magnum inane portata valenter hostibus infigebat. Eugenius itaque corruens ad pedes imperatoris, veniam rogabat, sed a militibus circa pedes ejus capite truncatus est; Arbogastus [Col. 0761A] vero propria se [924 1Kb] manu interfecit, consulatus Archadii anno tercio et Honorii secundo. Ad laudem vero Theodosii ob insignem victoriam poeta quidam nomine Claudianus, sed paganus, inter cetera hujusmodi versibus Deo et homini testimonium cecinit:

O nimium dilecte Deo, cui militat aether,
Et conjurati veniunt ad classica venti.
Igitur Theodosius Mediolanum veniens, post laborem publicum corpore fatigatus, aegritudinem incurrit, et sperans se moriturum, potius de re publica cogitavit, considerans quae solent hominibus evenire, imperatore moriente. Filium itaque Honorium de Constantinopoli velociter evocavit, et imperatorem Romae ordinavit. Cumque Honorius Mediolanum [Col. 0761B] venisset, pater ex aegritudine relevatus, circum de victoria celebrabat, et ante prandium quidem spectaculum quasi sanus exhibuit, post prandium vero repente pregravatus, ad spectaculum venire non potuit, filium tamen ludis adesse precepit; superveniente vero nocte, defunctus est, 16 Kal. Febr. anno imperii 17o, vitae autem 40o. Fuit autem propagator rei publicae et defensor eximius, clemens et misericors, communis cunctis, solo habitu differens a ceteris, in omnes honorificus, in bonos vero [921 1Kb] profusius. Quantae autem mansuetudinis apud homines fuit, tantae humilitatis coram Domino extitit. Quod [* 1Kb] in illo obedientiae exemplo satis probatur, quam sancto Ambrosio episcopo, immo per illum Deo exhibuisse narratur. Quod quia est relatu ac [Col. 0761C] memoria dignum licet non suo loco, statui tamen memorandum, et pro utilitate legentium et pro opinione virtutum.

Thesalonica est civitas grandis et populosa, in qua dum esset Theodosius, ibi seditio est orta, et quidam ex judicibus tracti et lapidati sunt, unusque, ut aiunt (RUFIN. XI, 18,---H. m.), ex militibus, quem ille diligebat, occisus est. Hinc indignatus Theodosius, sicut se habent humanae passiones, non refrenavit [Col. 0761D] iracundiae infirmitatem, sed justo furori immensam permiscuit crudelitatem. Ad ludos igitur circenses jussit invitari cives, et repente super omnes injustos gladios precepit evaginari et una cum innocentibus nocentes perimi. Septem quippe milia hominum feruntur ibi occisa, non precedente judicio, sed furibundo dictante animo. Hujusmodi cladem gemitus plenam audiens Ambrosius, cum princeps Mediolanum venisset et aecclesiam sollemniter intrare voluisset, foris ad januas ei [925 1Kb] occurrit, hisque illum sermonibus a sacri liminis ingressu prohibuit: Nescis, imperator, perpetratae a te necis [Col. 0762A] quanta sit magnitudo, neque post ausum tanti furoris mens tua molem tantae praesumptionis agnoscit. Sed forte recognitionem peccati prohibet potestas imperii; decet tamen, ut ratio vincat potestatem. Scienda est quippe natura ejusque mortalitas atque resolutio et pulvis progenitorum, ex quo facti, ad quem redigendi sumus, et non flore purpureo fidentem, infirmitatem operti corporis ignorare. Coaequalium es imperator et conservorum; unus est enim Dominus omnium, rex et creator cunctorum. Quibus igitur oculis aspicies communis Domini templum? quibus calcabis pedibus [926 1Kb] sanctum illius pavimentum? Quomodo extendes manus, de quibus adhuc stillat sanguis innoxius? Quomodo hujusmodi manibus suscipies sanctum Domini corpus! Qua presumptione poculum preciosi [Col. 0762B] sanguinis percipies ore tuo, dum furore sermonum tuorum tantus injuste sit sanguis effusus? Recede igitur, recede, nec secundo peccato priorem nequiciam contendas augere! Suscipe vinculum, quo te omnium Dominus nunc ligavit; est enim medicina maxima sanitatis. His sermonibus imperator oboediens---erat enim divinis eruditionibus nutritus, et aperte sciens quae essent propria sacerdotum, quae regum---gemens et deflens ac regalia remeavit. Cumque octo mensium continua transissent tempora, propinquavit nativitatis Salvatoris nostri festivitas. Imperator autem lamentationibus assiduis in palatio residens, continuas lacrimas incessabiliter expendebat. Ingressus autem tunc magister militiae Rufinus, et singularem apud principem fiduciam habens, et videns [Col. 0762C] eum in lamentatione prostratum, accessit et lacrimarum causas inquirit. At ille amarissime ingemiscens et vehementius lacrimas fundens: Tu, inquit, Rufine, ludis, et mea mala non sentis; ego autem lamentor et gemo calamitatem meam, quia servis quidem et mendicantibus aperta sunt templa Dei, et proprium dominum ingredientes [927 1Kb] licenter exorant; michi vero ingressus ad eum non est, insuper etiam coeli clausi sunt. Haec dicens, verba singula singultibus irrumpebat. Rufinus [928 1Kb] : Curro, inquit, si tibi placet, pontificique precibus persuadeo, ut solvat vinculum quod ligavit. Ait imperator; Non suadebis Ambrosio; novi ego decretum illius esse justum; neque reverebitur imperialem potentiam, ut legem [Col. 0762D] possit prevaricare divinam. Cumque Rufinus verbis plurimis uteretur et promitteret Ambrosium esse flectendum, imperator eum pergere cum festinatione precepit; ipse vero spe data post paululum est secutus, credens Rufini promissionibus. Porro vir mirandus Ambrosius mox ut Rufinum vidit, ait: Impudentiam canum imitatus es, o Rufine [929 1Kb] , tantae videlicet necis auctor existens, et pudorem ex fronte detergens, nec erubescis, nec metuis, contra imaginem latrare divinam. Cumque Rufinus supplicaret et imperatorem venturum esse diceret, superno zelo accensus Ambrosius, ait: Ego tibi, Rufine, predico, [Col. 0763A] quoniam ingredi sacra limina eum prohibebo [930 1Kb] , si vero imperium in tyrannidem mutaverit, necem libenter suscipio [931 1Kb] Haec et alia plurima Rufinus audiens, nunciavit imperatori, monens ne de palatio procederet. At imperator haec in media jam platea cognoscens: Pergo, inquit, et justas in facie suscipio contumelias. Cumque ad sacra limina pervenisset, in sanctam quidem basilicam non presumpsit intrare, sed inveniens antistitem in salutatorio residentem, supplicabat, ut ejus vincula resolveret. At ille tyrannicam dicebat ejus esse presentiam, eumque contra Deum vesanire et leges ejus calcare. Verum imperator: Non, inquit, insurgo adversus aecclesiasticas sanctiones, nec inique ingredi limina sacra contendo, sed te solvere vincula mea deposco et [Col. 0763B] communis Domini pro me exorare clementiam, nec michi januam claudi, quam cunctis poenitentiam agentibus Dominus noster aperuit. Tunc antistes: Quam, inquit, poenitentiam ostendisti post tantas iniquitates, quibus medicaminibus incurabilia vulnera plagasque curasti?---Tuum est, inquit imperator, edocere et medicamenta temperare, meum vero oblata suscipere. Tunc sanctus Ambrosius ait: Quoniam furori judicium tuum commisisti et non ratio protulit sententiam sed iracundia, scribe legem, quae decreta furoris evacuet; et 30 diebus sententia necis atque proscriptionis tantummodo [932 1Kb] maneat in litteris et judicium expectet rationis, quibus diebus transactis, ira jam cessante, ratio causam judicans apud semetipsam, quae cognoverit sub veritate disponat. In his enim diebus [Col. 0763C] cognosces, an justa sit sententia quam protuleris, an injusta; et si ratio probaverit injusta quae sunt prolata, disrumpet, si vero justa, firmabit, dierum vero numerus ad haec examinanda sufficiet. Hanc ammonitionem imperator animo libenti suscipiens et optimam esse confidens, legem conscribi repente precepit et propriae manus litteris confirmavit. Quo facto, vinculum ejus Ambrosius absolvit. Quae lex hactenus observatur Constantinopoli. Est autem hujusmodi:

Â»Imperatores Gratianus, Valentinianus, Theodosius augusti Flaviano prefecto pretorii [933 1Kb] Yllirici.

Si vindicari in aliquos severius contra nostram consuetudinem pro causae intuitu jusserimus, nolumus [Col. 0763D] statim eos aut subire poenam aut excipere sententiam; sed per dies 30 super statuta eorum sors et fortuna suspensa sit. Reos sane accipiant vincula, atque custodia et excubiis sollertibus vigilanter observentur.Â«

Sic igitur sacratissimus imperator ingredi limina sacra presumens, non stans Domino supplicavit, neque genua flexit, sed pronus in pavimento jacens, Daviticam proclamavit vocem: Adhesit pavimento anima mea, vivifica me secundum verbum tuum, manibus [Col. 0764A] barbam capillosque evellens frontemque percutiens et pavimentum lacrimarum guttis aspergens, veniam poscebat. Cumque tempus accederet, quo munus ad altare solebat offerre, surgens cum lacrimis, ingressus est. Cum vero obtulisset sicut solitus erat, intra cancellos stetit. Rursus autem Ambrosius non acquievit, sed differentiam locorum edocuit, et primo quidem requisivit quid ibi expectaret. Imperatore dicente, sustinere se sacrorum perceptionem mysteriorum, remandavit ei per suum archidiaconum: O imperator, interiora loca tantum sacerdotibus sunt collata, quae ceteri nec ingredi nec contingere permittuntur. Egredere igitur, et hanc exspectationem cum ceteris habe communem. Purpura namque imperatores [934 1Kb] , non sacerdotes facit. [Col. 0764B] Tunc fidelissimus imperator etiam hanc traditionem animo gratanti suscipiens, remandavit: Non audaciae causa intra cancellos mansi, sed in Constantinopolitana urbe hanc consuetudinem esse cognovi; unde gratias ago pro hujusmodi medicina. Tali ergo tantaque et presul et imperator virtute clarebant. Ego autem utriusque opus ammiror, illius fiduciam, hujus oboedientiam, illius zeli fervorem, hujus fidei puritatem. Porro regulas pietatis quas a magno sacerdote recepit, reversus etiam in Constantinopolitana urbe servavit. Nam dum festivitatis tempore ad ecclesiam processisset, oblatis in altari [935 1Kb] muneribus, mox egressus est. Cumque Nectarius, tunc presul ecclesiae, illi mandasset, cur intus stare noluisset, remandavit ei princeps: Vix [Col. 0764C] potui discere, quae differentia sit imperatoris et sacerdotis; vix enim inveni veritatis magistrum [936 1Kb] ; Ambrosium namque solum novi digne vocari pontificem.

Habebat igitur imperator et aliam utilitatis occasionem, per quam de bonis operibus triumpharet. Conjunx enim ejus divinas leges eum saepius ammonebat, se ipsam tamen prius perfecte erudiens. Non enim regni fastigiis elevata est, sed potius amore divino succensa. Beneficii namque magnitudo majus ei desiderium benefactoris exhibebat. Repente namque ut venit ad purpuram, claudorum atque debilium maximam habuit curam, non servis, non aliis ministris [937 1Kb] utens; sed per semet ipsam agens, et [Col. 0764D] ad eorum habitacula veniens, unicuique quod opus haberet prebebat. Sic etiam per aecclesiarum xenodochia discurrens, suis manibus ministrabat infirmis, ollas eorum tergens, jus gustans, coclearia offerens, panem frangens, cibosque ministrans, calices abluens, et alia cuncta faciens quae servis et ministris mos est celebrare. His autem, qui eam de rebus talibus nitebantur prohibere, dicebat: Aurum distribuere opus imperii est; ego autem pro ipso imperio hoc opus offero bona michi omnia conferenti. [Col. 0765A] Viro autem suo sepe dicebat: Oportet te, marite, semper cogitare, qui dudum fuisti, qui modo sis. Haec si semper cogitaveris, ingratus benefactori non eris, sed imperium, quod suscepisti, legaliter gubernabis, et harum rerum auctorem placabis. His sermonibus velut optimam quandam utilitatem virtutisque abundantiam conjugi offerebat.

Defuncto autem Theodosio 16 Kal. Febr., corpus ejus Constantinopolim delatum est 6 Idus Novemb. et ab Archadio filio suo [938 1Kb] sepulturae traditum. Dimisit autem regnum duobus filiis suis, Archadio in Oriente, Honorio in Occidente, curam vero amministrationis viris potentissimis mandavit habere, Rufino aulae orientalis, Stilichoni occidentalis. Post paucos autem dies quando translatum est corpus [Col. 0765B] Theodosii, id est 15 Kalend. Decemb., etiam exercitus, qui cum eo fuerat contra Eugenium, reversus est, et dum imperator Archadius ad portas occurrisset exercitui, milites Rufinum prefectum [939 1Kb] peremerunt. Erat enim suspectus, quasi tyrannidem meditaretur assumere et Hunos vel Gothos in [940 1Kb] Romanorum provincias contra imperatorem evocare.

Ejusdem vero Theodosii temporibus apud Palestinam provinciam in castello Emmaus natus est puer integer et perfectus, sed ab umbilico sursum divisus, ita ut haberet duo pectora et duo capita et quoscumque sensus; et cum unus edebat et bibebat, alter non edebat; unus [941 1Kb] dormiebat, alter vigilabat; nonnunquam insimul dormiebant, insimul ludebant ad alterutrum et [942 1Kb] flebant, et utrique percutiebant [Col. 0765C] se invicem. Vixerunt autem annis ferme duobus, et unus quidem mortuus est, alter autem supervixit diebus 4.

2. Anno dominicae incarnationis 389o, qui est secundus Theodosii post mortem Gratiani, idem Theodosius, vir virtutibus plenus, Valentinianum, Italia expulsum a Maximo, in regnum restituit (cf. BEDAM). (Chr, W.---BEDA.) Reliquiae sanctorum Gervasii et Prothasii ab Ambrosio repertae sunt.

4. (PROSP. Chr. imp.) A. D. 391. Augustinus [* 1Kb] ad fidem conversus, ab Ambrosio baptizatur.

[Col. 0765D] 6. A. D. 393. Johannes heremita claruit.

7. A. D. 394. Syricius papa 40us, sedit annis 8, decessitque 6 Kalend. Decemb [* 1Kb] .

8. (Chr. W.) A. D. 395. Hieronimus librum, quem de illustribus viris scripsit, hucusque perduxit,

9. A. D. 396. * 1Kb]

[Col. 0766A] 10. A. D. 397. Valentinianus dolo Arbogasti 945 1Kb] occiditur, ejusque locum Eugenius invadit.

11. A. D. 398. Theodosius Eugenium tyrannum superavit. Arbogastus [946 1Kb] sua manu se [947 1Kb] interfecit, Theodosius vero Mediolano in pace quievit. Augustinus, doctor facundissimus, Hypponi ordinatur episcopus.

Hucusque aecclesiasticam hystoriam Eusebius [948 1Kb] Rufinus perduxit.

Anni Archadii et Honorii.

Anno dominicae incarnationis 309, Urbis conditae millesimo 150. Archadius et Honorius, filii Theodosii, 46o loco ab Augusto commune imperium, divisis [Col. 0766B] tantum [949 1Kb] sedibus, tenuerunt, Archadius in Oriente, Honorius in Occidente [* 1Kb] , (JORD. De r. s.) Tunc Rufinus patricius Archadio principi tendens insidias, Alaricum regem Gothorum, ut Grecias vastaret, missis clam pecuniis, invitavit; sed detectus Rufinus ante portas urbis Constantinopolitanae, ut supra dictum est, a militibus decollatus est, caputque ejus cum dextera manu ad ludibrium per urbem circumductum est; uxoreque [950 1Kb] exulata, opes ejus cunctas Eutropius spado promeruit [** 1Kb] (H. m.) Gildo autem Africae comes a Theodosio dudum ordinatus, cognita morte ejus, arbitratus parum spei in pueris, coepit Africam sibi vendicare. Cujus frater Mascezel cum esset fidelis, germani perfidiam detexit; ille autem duos filios fratris, cum pater [Col. 0766C] abiret, interfecit. Contra quem jam ut hostem idem Mascezel cum exercitu missus cum eum valde coartaret, in fugam versus, post paucos dies strangulatus est.

(JORD.) Hesperiam vero plagam in regno Honorii imperatoris primum Radagaisus [951 1Kb] Scytha crudelissimus cum ducentis milibus Gothorum inundavit, qui omnem Romani populi sanguinem propinare devovit. (H. m.) Contra quem duo pagani duces Hunorum Huldinus et Sarus a Romanis conducti sunt; sed nolente Deo causam potentiae suae per virtutem hominum superare, divinitus territus est Radagaisus, [Col. 0766D] fugiensque in Peculanum montem, ingenti undique timore [952 1Kb] concluditur; et dum fame sitique laborat, volens fugere, solus conprehenditur a Romanis [953 1Kb] , missusque in carcerem, ibi mortuus est. Tanta vero multitudo de Gothis comprehensa est, ut sicut vilia pecora venderentur; nam singuli Gothi singulis aureis vendebantur (JORD.) Post Radagaisum Alaricus rex Gothorum Italiam intravit, et ut superius in gestis Gothorum [954 1Kb] scriptum est, multa mala Romanis ceterisque inferens, apud [Col. 0767A] Consentiam mortuus est. (H. m.) Cui succedens Athaulfus, consanguineus ejus, quicquid ille reliquit, abrasit, et Placidam, Honorii sororem, auferens, in matrimonium accepit.

(H. m. et JORD.) Stilicho quoque comes, qui erat de perfida et dolosa gente Wandalorum natus, et erat socer Honorii, cujus filiae duae Maria et Hermantia altera post alteram principi Honorio desponsatae sunt, sed utraeque virgines defunctae sunt, oblitus beneficiorum, oblitus consanguinitatis, regno ejus inhiavit, et Alamannorum Suevorumque gentes datis pecuniis super eum congregavit, quia Eucherium filium suum, christianis semper a puero insidias molientem, caesarem facere cogitavit; sed Honorius congregato exercitu cum eis pugnans, utrosque. [Col. 0767B] occidit. Quo anno et Archadius, orientalis imperator regnans post obitum patris annos 13, defunctus est anno aetatis 31o, relinquens filium nomine Theodosium annorum 8, quem ante mortem suam appellavit imperatorem; qui succedens patri, regnavit annis 41, cum patruo Honorio 15, postea 26, qui fiunt 41. Hujus tempore Claudianus et Prudentius poetae insignes habentur (cf. PROSP. Chron. imp.)

Anni Archadii.

1. (Chr. W.) Primo autem anno Archadii et Honorii, qui est annus dominicae incarnationis 399, Johannes heremita obiit.

2. A. D. 400. Sanctus Martinus ad superna migravit.

[Col. 0767C] 3. A. D. 401. Sanctus Ambrosius carne solutus est.

4. A. D. 402. Anastasius papa 41us ordinatus est, sedensque annis tribus, migravit [955 1Kb] 5 Kalend. Mai.

5. A. D. 403 [* 1Kb] . Gothi Radagaiso et Alarico regibus Italiam predati sunt.

6. A. D. 404. (PROSP.) Synodus Alexandriae fit propter doctrinam Origenis.

7. A. D. 405. Innocentius papa 42us ordinatus, sedit annis 15, decessitque 4 Idus Martii. [* 1Kb]

[Col. 0767D] 9. (PROSP.) A. D. 407. Severus vitam sancti Martini describit.

10. A. D. 408. [* 1Kb]

[Col. 0768A] 13. (Chr. W.) A. D. 411. Archadius imperator Constantinopoli moritur. [* 1Kb]

Anni Honorii.

(H. m. et JORD.) Anno dominicae incarnationis 412, Urbis conditae millesimo 163. Honorius post mortem fratris cum Theodosio, filio fratris, adhuc regnans annis 15, cum videret rem publicam cottidie decrescere, elegit virum fortem et pugnatorem, Constantium comitem, et transmisit eum ad Gallias. Constantinus enim quidam, Galliis occupatis, invasit imperium; cujus hostes duo juvenes locupletes, Didimus et Viridianus, assumptis propriis [Col. 0768B] servis et vernaculis, sese patriamque defensare moliti sunt, capientesque filium ejus Constantem, monachum fecerunt. Quem pater ex monacho caesarem fecit et contra illos misit. Sed Constantius ab Honorio missus, mox ut Galliam ingressus est, Constantinum apud Arelatem inclusit et occidit, filium vero ejus Constantem in Vienna Gerontius, comes Constantii, peremit. Quorum exicii immemores, Jovianus et Sebastianus item in Galliis tyrannidem moliuntur, sed et ipsi mox interficiuntur. Heraclianus quoque comes Africae cum tribus milibus armatis et septingentis navibus ad depredandam Romam venit; contra quem Marinus comes egressus, sic eum perterruit, ut cum una tantum navi Kartaginem [956 1Kb] fugeret, ubi et mox occisus est. In [Col. 0768C] his ergo diebus, precipiente Honorio et adjuvante Constantio, firma pax omnibus catholicis aecclesiis per universam Africam reddita est, quamdiu preclarissimus magister aecclesiae apud Ypponem [957 1Kb] Regium florebat Augustinus. Inter haec Vallia, rex Gothorum, pacem fecit [958 1Kb] cum Honorio, et reddidit ei Placidiam sororem suam, quam ipse Constantio patricio, qui eam revocaverat, in matrimonium dedit. Honorius vero postquam cum Theodosio, fratris sui filio, regnavit annis 15, et rem publicam pacificatam dimisit, Romae mortuus est.

4. (Chr. W.) A. D. 415. Alaricus, rex Gothorum, Romam invasit.

7. A. D. 418. Corpora sanctorum Stephani, Nichodemi et aliorum revelata sunt [959 1Kb] .

[Col. 0768D] 9. A. D. 420. Zosimus papa 43us [960 1Kb] ordinatus, sedit annum unum, decessitque 7. Kal. Januar. Hic constituit, ut diaconus laevam tegat.

10. A. D. 421. Bonifacius papa 44us sedit annis tribus, menses 8.

12. (Chr. W.) A. D. 423. Sanctus Hieronimus migravit anno vitae 91o.

13. A. D. 424. Honorius apud Ravennam Constantium consortem regni fecit.

14. A. D. 425. Celestinus papa 43us sedit annis [Col. 0769A] lere [961 1Kb] 9, decessitque 8 Kalend. Aprilis (cf. BEDAE Mart.). Hic [962 1Kb] constituit Sanctus, Sanctus, Sanctus cantari. [* 1Kb]

15. A. D. 426. Honorius Romae moritur, anno imperii sui 30 964 1Kb] , quorum duos regnavit sub patre, 13 cum fratre, 15 cum filio fratris Theodosio (cf. H. m.). Faramundus, filius Marcomedis, regnavit in Francia (cf. PROSP. Chr. imp.).

Paulus [965 1Kb] Orosius presbyter librum suum hystoricum a conditione mundi hucusque perduxit.

Anni Theodosii junioris.

[Col. 0769B] (H. m.) Anno dominicae incarnationis 427, Urbis conditae millesimo 178. Theodosius junior, Archadii filius, nepos Theodosii magni, 47o loco ab Augusto, solus tenuit imperium, cum antea regnaret cum patruo Honorio annos 15; imperavit autem postea annis 26, qui sunt anni 41. (JORD.---H. m.) Honorio autem defuncto, Johannes quidam regnum occidentale invasit, misitque legationem ad Theodosium imperatorem, suscipi deprecans. Qui, legatis in carcerem trusis, Ardubarium pretorem contra eum misit, quem ille apud Ravennam aggressus, inclusit. Quo Theodosius agnito, Valentinianum, amitae suae Placidiae ex Constantio filium, caesarem fecit, et cum matre sua ad recipiendum occidentale regnum direxit, et Asparem, Ardubarii [966 1Kb] filium, ante [Col. 0769C] eum contra Johannem misit. Angelus autem Domini in habitu pastoris apparens, deduxit Asparem et qui cum eo erant per paludem, quae Ravennae adjacuit prius invia [967 1Kb] , quam tunc Deus fecit perviam, venientesque Ravennam, portas invenerunt apertas, et ingredientes, tyrannum Johannem occiderunt, Ardurbarium a vinculis absolverunt. Valentinianus igitur veniens Italiam, consensu omnium factus est imperator, ideoque ex decreto Theodosii augustus appellatur.

Eodem tempore erant Gothi et aliae gentes multae ac magnae trans Danubium, Hyperboreis locis inhabitantes, ex quibus rationabiliores erant quatuor, Gothi, Hypogothi, qui et Wisigothae, Gepidae et [Col. 0769D] Wandali, nomen tantum et nichil aliud mutantes unaque lingua utentes; omnes autem erant fidei Arrianae. Isti sub Archadio et Honorio Danubium transeuntes, locati sunt in provinciis Romanorum, et Gepidae quidem, ex quibus postmodum divisi sunt Longobardi et Avares, villas quae sunt circa Sygedonem et Syrmium habitaverunt; Wisigothae vero post Alaricum depopulantes Romam, in Gallias abierunt et quae ibi sunt obtinuerunt, Gothi autem, qui et Ostrogothae, Pannoniam primum habitaverunt, deinde nono decimo anno imperii Theodosii junioris Traciae villas habitaverunt, ibique per quinquaginta et octo [Col. 0770A] annos morantes, Occidentis quoque obtinuerunt imperium. Porro Wandali, sociatis sibi Alanis et Germanis, qui tunc Franci vocabantur, transeuntes Ninum fluvium Modigisclo duee, habitaverunt in Hyspania.

Eo tempore fuerunt duo pretores, Aecius et Bonifacius, quos Theodosius, postulante Valentiano, Romam direxit. Cumque Bonifacius principatum Africae percepisset ibique gloriose ageret, invidia ductus Aecius accusavit eum apud Placidiam, matrem Valentiniani, quod rebellationem meditaretur, ceterum Bonifacio scripsit: Si accersitus fueris, accedere noli; incusatus enim es, et dolose vocant te imperatores. Cui credens Bonifacius, accedere distulit accersitus. Tunc imperatores Aecium quasi [Col. 0770B] devotum acceperunt, et adversus Bonifacium duo duces, Mavortius et Galbio, missi sunt, sed ab eo interempti sunt. Rursus contra eum Sigiswaldus comes dirigitur. Bonifacius vero cernens, se Africam tenere non posse, transfretavit in Hyspaniam ad Wandalos et Alanos, et cum Modigisclus jam mortuus esset, filios ejus Guntharium et Geisericum suasit in Africam venire eamque possidere. Qui venientes, totam pene [968 1Kb] Africam ferro et flamma rapinisque dissipaverunt. Sub hoc turbine beatissimus Augustinus Hypponensis episcopus, ne civitatis suae ruinam cerneret, tercio mense obsidionis ejus migravit ad Dominum, septuaginta et sex vitae annis expletis, ex quibus 40 in clericatu vel episcopatu transegerat. Interea quidam senatorum, amici Bonifacii, [Col. 0770C] falsam accusationem Aecii intimaverunt Placidiae, ostendentes ei epistolam ab eodem ad Bonifacium scriptam. At illa stupefacta, Aecium quidem non laesit, Bonifacio vero verbum exhortatorium, ut securus veniret, cum juramentis misit. Qui veniens, suspicionem dissolvit, et magister militum effectus, non multo post morbo extinctus est. Deinde Romani dederunt Wandalis partem Africae ad habitandum, facta pace cum eis. Mortuo autem [969 1Kb] Gunthario, Geisericus Alanorum et Wandalorum [970 1Kb] imperator factus est. Qui quoniam Arrianus erat, infra limites habitationis suae in Africa persecutionem contra christianos fecit, catholicam fidem cupiens subvertere, multosque episcopos catholicos in tantum persecutus [Col. 0770D] est, ut privatos aecclesiarum suarum jure de civitatibus expelleret. Deinde Kartaginem simulata pace invadens, omnes divitias et ornamenta aecclesiastica abstulit.

Valentinianus autem augustus, Constantii et Gallae filius, ad Theodosium consobrinum suum Constantinopolim profectus, filius ejus Eudoxiam, quam sibi Eudoxia genuit, in matrimonium accepit, Romamque rediit.

Tricesimo autem anno imperii Theodosii terremotus magni facti sunt Constantinopoli per quatuor menses, ita ut timentes Bizantii, extra civitatem in [Col. 0771A] loco qui dicitur Campus una cum episcopo Proculo perseverarent in laetaniis ad Deum vociferantes. Quadam ergo die terra fluctuante et omni populo attentius kyrie eleison clamante, circa horam terciam omnibus videntibus quidam adolescentulus in aerem sublevatur, audivitque vocem dicentem sibi, ut nunciaret episcopo ac populo laetanias facere et sic dicere: Sanctus Deus, sanctus fortis, sanctus immortalis, miserere nobis, nichil aliud apponentes. Quod cum fieret, terremotus cessavit. Porro beata Pulcheria, soror Theodosii, una cum fratre super hoc miraculo valde mirata, sanxit per universum orbem hunc ymnum taliter decantari. Sub his fere diebus Roma tanto terremotu concussa est, ut plurima aedificia corruerent.

[Col. 0771B] Per haec tempora rex Hunorum Attila dum Tracias et Ylliricum devastaret, coactus Theodosius, legatione ad eum missa, sex milia librarum ei pro recessu prebuit et mille librarum tributum annuum promisit.

Post haec Theodosius morbo consumptus, apud Constantinopolim obiit, anno imperii 41o. Fuit autem sapiens multum, patientia et clementia universos precellens. Sic enim fuit clemens, ut si quando aliquis dignum morte quippiam committeret, non usque ad portas civitatis moriturus perveniebat, sed ejus clementia mox subsequens eum revocabat. Quem cum quidam familiarium interrogaret, cur nullum se laedentium morti subjugaret: Utinam, inquit, [Col. 0771C] michi esset possibile, etiam mortuos ad vitam revocare. Nec tamen vir iste vitiis caruit; erat enim mobilis, omni vento circumdatus, unde et in cartis non perlectis se subscribebat. Hoc autem mortuo, beata Pulcheria, soror ejus, nondum morte ejus divulgata, Marcianum, in religione et pudicicia conversantem senem, et idoneum virum, ad se accerversantem senem, et idoneum virum, ad se accersivit, eique dixit: Quoniam imperator mortuus est et ego te elegi tanquam beneplacentem ex omni senatu, da michi verbum, quod virginitatem meam custodias, quam Deo devovi, et pronunciabo te imperatorem. Quod illo cum sacramento pollicente, accersito patriarcha Anatholio cum omni senatu, pronunciavit eum Romanorum imperatorem. Hujus tempore sanctus Servatius floruit.

[Col. 0771D] Anni Theodosii.

2. A. D. 428 [971 1Kb] .

5. (Chr. W.) A. 431. Aecius, multis Francis occisis, partem Galliae quam possederant recepit. (PROSP.) Clodius, Faramundi filius, regnavit in Francia annis 20. [*1.) 1Kb]

[Col. 0772A] 6. A. D. 432. Cassianus collationes patrum scribit.

8. A. D. 434. Syxtus papa 46us sedit annis 8, obiit 5 Kal. Aprilis.

10. A. D. 436. Sanctus Germanus Autisiodori episcopus claruit.

11. (Chr. W.) A. D. 437. * 1Kb] Synodus tercia universalis 200 episcoporum sub Syxto papa congregatur in Epheso contra Nestorium.

12. A. D. 438. [* 1Kb]

[Col. 0772B] 13. A. D. 439. Aecius Gundicharium Burgundionum regem vicit, petentique gratiam tribuit, quem Huni postea peremerunt (cf. PROSP.)

14. (Chr. W.) A. D. 440. Valentinianus filiam Theodosii accepit.

15. (H. m.) A. D. 441. Julianus Pelagianista hereticus a Syxto papa dampnatur. Terremotus magni facti sunt Constantinopoli.

16. A. D. 442. Leo papa 47us ordinatur, sedensque annis 16, migravit 4 Kal. Julii.

18. (Chr. W.) A. D. 444. Theodosius bellum contra Wandalos [974 1Kb] inutiliter movit.

19. (PROSP. imp.) A. D. 445. Alani terram Galliae [Col. 0772C] ulterioris vi possident.

20. (Chr. W.) A. D. 446. Sanctus Brictius Turonorum [975 1Kb] episcopus migravit.

21. A. D. 447. [* 1Kb] Eustochius Brictio successit.

23. (PROSP. imp.) A. D. 449. Bleda Hunorum rex Attilae fratris fraude percutitur.

25. A. D. 451. Merovecus [976 1Kb] , Clodii filius, regnavit in Francia annis 10.

26. (H. m.) A. D. 452. Theodosius junior, Orientis imperator, obiit anno imperii sui 41o, quorum 15 regnavit cum patruo Honorio, 26 cum Valentiniano [Col. 0772D] consobrino suo.

Anno dominicae incarnationis 453o, ab Urbe condita 1204o. Marcianus, 48o loco ab Augusto, orientali aulae preficitur imperator, et regnavit cum Valentiniano annis 7. Ceterum Valentiniani tempora hujus vel superioris imperatoris asscribentur curriculis. Igitur Valentinianus, occidentalis rector imperii [977 1Kb] , pacem firmavit cum Geiserico, divisa inter utrosque [978 1Kb] Africa. Geisericus vero dum de rerum successu etiam apud suos superbiret, valida suorum [Col. 0773A] conspiratio facta est adversus eum. Qua detecta, multos ex eis per diversa occidit supplicia. (JORD. De r.s. s.) Marcianus autem admodum religiosus, et egentibus multa beneficia prestans, regnum, quod delicati decessores et predecessores ejus, per annos fere 60 vicissim imperantes, minuerant, divina provisione sic reparavit, ut exultatio ingens cunctis accresceret [979 1Kb] . Nam cum Parthis et Wandalis, omnino regnum infestantibus, pacem instituit, Attilae minas compescuit, Novades [980 1Kb] Blemnesque, ex Aethiopia prolapsos, per Florum, Alexandrinae urbis procuratorem, a finibus Romanorum expulit. (H. m.) Inter haec beata [981 1Kb] Pulcheria dormivit in Christo, quae multa bona fecit et omnia sua pauperibus dereliquit; quae imperator Marcianus, cum multa essent, [Col. 0773B] alacriter dispertivit. Per haec tempora Hunorum rex Attila Gallias devastans et Italiam irrumpere cogitans, ab Aecio et Gothorum rege Theoderico, ut in hystoria Gothorum scriptum est, devincitur. Sed quia semper virtus invidiam parit, Valentinianus imperator timens prosperos Aecii successus, occidit eum, simulque Boecium senatorem nobilissimum. Cum quibus pariter Occidentis imperium salusque rei publicae [982 1Kb] corruit, nec ultra relevari potuit. Sed Valentiniano mors Aecii non impune cessit; nam sequenti anno a Transtila [983 1Kb] , Aecii milite, per consilium Maximi patricii et ipse confossus interiit, anno imperii sui 30o, ex quibus cum Theodosio socero suo regnavit 25, cum Marciano [Col. 0773C] 5. Quo mortuo, Maximus invasit imperium, et Eudoxiae, Valentiniani uxori, vi sociatur. Quae nullum fore auxilium a Constantinopoli existimans, Theodosio patre et Pulcheria amita defunctis, missa legatione Geisericum ex Africa invitavit, qui subito per mare cum magna multitudine Italiam intravit, cum adhuc beatus Leo Romanum regeret pontificatum. Perculsis [984 1Kb] itaque Romanis pro adventu Geiserici, plurimi ex Urbe fugerunt, inter quos [985 1Kb] et Maximus fugiens, membratim a Romanis discerptus est, mense tercio tyrannidis suae. Geisericus autem inveniens Urbem vacuam, invasit eam. Cui beatus Leo papa extra portam occurrit, et divino nutu precibus eum in tantum delinivit, ut cum omnia potestati ejus essent tradita, ab incendio et occisione [Col. 0773D] atque suppliciis abstineret. Per 14 vero dies Romam omnibus divitiis suis [986 1Kb] evacuabant, multosque captivos exinde auferentes, Eudoxiam quoque quae Geisericum ad hoc malum invitaverat, cum duabus filiabus [987 1Kb] suis Africam deportabant [988 1Kb] . Hoc modo capta est Roma secundo postquam eam Alaricus invasit, expletis ab eo tempore annis 43, a conditione sua [989 1Kb] 1207. Relicta itaque Urbe, Wandali per Campaniam [Col. 0774A] diffusi sunt, omniaque ferro et igne consumunt. Capuam civitatem nobilissimam destruxerunt, Nolam quoque urbem ditissimam et alias multas subverterunt, Neapolim vero, quia erat firmissima, capere non valebant, omnia tamen a foris dissipabant. Inter has angustias vir sanctissimus Paulinus, Nolanae urbis episcopus, expensis pro redemptione captivorum omnibus quae habuit, se ipsum pro redimendo filio viduae tradidit, sicut beatus Gregorius in [990 1Kb] libro dialogorum (III, c. 1) plenius scribit. At Geisericus postquam ditatus Italiae opibus ad Africam rediit, filiam [991 1Kb] Valentiniani principis Trasamundo filio suo uxorem dedit, ex qua Hildericus natus est, qui quartus post Geisericum super Wandalos regnavit. Tres quippe filios Geisericus habuit, quibus [Col. 0774B] ante obitum suum ita regnum ordinavit, ut alius post alium juxta aetatis ordinem regnaret. Regnavit igitur primus post eum Hunericus, secundus Gunthemandus, tercius Trasamundus, post quem filius ejus Hildericus quartus regnavit, qui matris monita sequens, catholicus fuit (cf. JORD. De r. G. c. 33).

(H. m.) Marcianus vero imperator, cum apud Constantinopolim septem annis regnaret, facta suorum conspiratione peremptus est.

(H. m.---BEDA.) Hujus tempore Joannes baptista caput suum, juxta Herodis quondam regis habitaculum reconditum, revelavit duobus monachis orientalibus, qui Hierosolimam causa orationis venerunt, quod deinceps Edissam Fenicis urbem perlatum, digno cultu est honoratum.

[Col. 0774C] Anni Marciani.

1. (Chr. W.) Primo anno Marciani, qui est a dominica incarnatione 452us [992 1Kb] , Aecius Attilam superavit. [* 1Kb]

3. A. D. 453. Synodus quarta 630 [993 1Kb] episcoporum in Calcedone congregata [994 1Kb] sub Leone papa contra Euticen. [* 1Kb]

4. A. D. 456. Valentinianus Aecium patricium occidit.

5. A. D. 457. Valentianus ab amicis Aecii occiditur.

[Col. 0774D] 6. (BEDA.) A. D. 458. Hylarius papa 48us ordinatur, sedit annis 7, decessitque 4 Idus Sept. Per hunc scripsit Victurius paschalem cyclum 532 annorum.

7. (Chr. W.) A. D. 459. Marcianus Orientis imperator occiditur.

(JORD.) Anno dominicae incarnationis 460o, Urbis conditae millesimo 211o. (H. m.) Leo, Bessica ortus [Col. 0775A] progenie, ex tribuno militum imperator electus, et ab Anatholio patriarcha coronatus, 49o loco ab Augusto, regnum orientale accepit, et 16 annis tenuit. Qui deinde sequenti tempore filium suum Leonem socium sibi fecit in regno Occidentale vero imperium Mauronianus (vel Majorianus [995 1Kb] ) quidam accepit apud Ravennam, sed quarto anno haut procul a Dertona civitate occisus est, statimque Severus sine jussu Leonis apud Ravennam imperator efficitur et augustus appellatur, sed et ipse post quatuor annos Romae defunctus est. (JORD.) Post cujus mortem consensu totius militiae Leo imperator Anthemium, divi Marciani generum, ex patricio caesarem faciens, Romam misit in imperium. (H. m.) Sequenti anno Servandus, qui prefectus erat in Gallia, volens invadere [Col. 0775B] imperium, ab Anthemio in [996 1Kb] exilium missus est. Rursus post annum Romanus patricius temptans fraudulenter accipere imperium, jussu Anthemii [997 1Kb] occisus est.

His temporibus Leo imperator Zenonem, generum suum, totius Orientis magistrum fecit, et Basyliscum, fratrem Verenae uxoris suae, magistrum Africae constituit. Leo itaque imperator pacem faciens cum Ostrogothis, quibus tunc Walamir preerat, fratris ejus Dietmari filium Theodericum, jam octavum aetatis annum gerentem, obsidem accepit, quem tamen postea patri cum honore remisit (cf. JORD. De r. G., c. 53).

(H. m.) Per haec tempora inter Anthemium principem [Col. 0775C] ejusque generum Ricimerem patricium, qui tunc Mediolani positus preerat Liguriae, magnus discordiarum fomes exortus est, quibus se vir sanctitate conspicuus Epyphanius Ticinensis episcopus interponens, eos ad concordiam revocavit; sed quia Ricimer de perfida erat gente Gothorum, pacem disrupit, et cum manu valida ad Urbem tendens, Anthemium jam quarto anno regnantem occidit, sed non diu de perfidia sua laetatus est; nam post mensem tercium excruciatus, languore interiit. Inter haec Olibrius a Leone augusto missus ad Urbem venit, vivoque adhuc Anthemio, regiam adeptus dignitatem, Placidiam, Valentiniani principis natam, duxit uxorem. Qui cum septem menses imperium tenuisset, morte propria Romae defunctus est. Post [Col. 0775D] cujus mortem Licerius apud Ravennam imperator factus est; sed anno sequenti veniens cum exercitu Nepos patricius, Nepotiani filius, Licerium expulit, ipseque sumens imperium, illum in Salona civitate Dalmaciae ordinavit episcopum (cf. JORD.). (H. m.) Eo tempore Euricus apud Tholosam super Wisigothos regnavit, filius Teoderici, qui cum Aecio contra Attilam pugnans occubuit.

[Col. 0776A] Leo igitur imperator, postquam orientale imperium sedecim rexerat annis, Leonem, nepotem suum ex Ariagne filia, Zenonis filium, ordinans imperatorem, diem clausit extremum. (JORD.) Leo itaque junior cum paucis mensibus rexisset imperium manu sua coronans genitorem suum Zenonem constituensque imperatorem, rebus excessit humanis. (H. m.) Mox Basyliscus magister Africae imperator acclamatus, Marcum filium suum caesarem fecit, et Zenobiam uxorem suam in augustam coronavit. Interea Zeno, totius Orientis magister, cum Ariagne uxore sua ad regiam perveniens urbem, susceptus est a populo et senatu; Basyliscus vero fugiens ad aecclesiam, imperiali dignitate, hoc est corona, in mensa divina posita, ipse cum uxore sua Zenobia fugit ad [Col. 0776B] baptisterium. Zeno autem continuo imperialem nactus dignitatem, obtinuit imperium.

Anni Leonis.

1. Primo igitur anno Leonis, qui est dominicae incarnationis 459 [998 1Kb] , corpus sanctae Anastasiae delatum est a Syrmio et repositum est in templo ejus in porticibus Domnini.

2. A. D. 461. Hildericus [(228) 1Kb] , Meroveci filius, regnavit in Francia annis 24 (cf G. Fr.) [* 1Kb]

3. A. D. 462. [* 1Kb]

[Col. 0776C] 6. A. D. 465. Simplicius papa 49us sedit annis 12, migravitque 6 Non. Mart. [* 1Kb]

8. (H. m.) A. D. 467. Pictor quidam cum Salvatorem pingere presumpsisset secundum similitudinem Jovis, arefacta est manus ejus; quem peccatum suum confessum sanavit Gennadius episcopus Constantinopolitanus.

9. A. D. 468. Translatus est apud Alexandriam Heliseus propheta in monasterium Pauli leprosi, qui leprosum sanavit, et leprosum fecit, et in ea quae leprosi erant translatus est.

10. A. D. 469. [* 1Kb]

[Col. 0776D] 11. A. D. 470. *1 1Kb]

[Col. 0777A] 16. (Chr. W.) A. D. 475. Leo 1001 1Kb] senior obiit; pro quo Leo junior paucis mensibus regnavit. Anni Zenonis.

1. Anno dominicae incarnationis 476o, ab Urbe vero condita millesimo 227o, Zeno, genere Isaurus, gener Leonis imperatoris, quinquagesimo loco ab Augusto adeptus imperium orientale, regnavit annis 16. Occidentale vero imperium Romae tenuit Nepos. (H. m.) Quem Orestes patricius de regno proturbans, Augustulum filium suum imperatorem fecit, [Col. 0777B] sequentique anno cum rege Wandalorum Geiserico foedus statuit.

Dum haec Romae geruntur, Odoacar, genere Rugus, Thurcilingorum et Scyrorum Herulorumque turbis fretus, ab extremis Pannoniae finibus Italiam contendit. Qui dum adhuc per Noricorum rura duceret exercitum, cognita fama servi Dei Severini, qui illis tunc degebat in locis, ad eum benedictionem petiturus accessit. Qui, benedictione percepta, egrediens a cellula, dum caput inclinaret, ne impingeret, eo quod procerae staturae esset, a Dei viro futurorum prescio audivit: Vade nunc ad Italiam, Odoacar, vade vilissimis interim animantium pellibus indutus, multis cito plura largiturus. Haec verba exitus vera probavit; nam postmodum per omnem [Col. 0777C] Italiam regnavit. Ingresso igitur Italiam Odoacari statim apud Liguriae terminos Orestes patricius occurrit; sed videns multitudini tantae se non posse resistere, intra Ticinum, quae nunc Papia dicitur, se trepidus inclusit. Veniens autem Odoacar, expugnatam urbem intravit, omnia rapinis vastavit, comprehensumque Orestem gladio trucidavit; indeque dispersi barbari omnem Italiam sine tarditate suo subdiderant juri. Odoacar itaque prosperos sibi cernens successus accrescere, statim regiam arripuit dignitatem; Augustulus vero cernens universam Italiam Odoacaris viribus subdi, inopinabili metu perterritus, cum vix undecim mensibus rem publicam obtinuisset, sponte purpuram miserabilis abjecit [Col. 0777D] et imperialem majestatem deposuit. Ita Romanum imperium toto orbe venerandum et augustalis illa sublimitas, quae ab Augusto quondam Octaviano 709o a condita Urbe anno coepit, in hoc Augustulo periit anno ab Urbe condita millesimo 227o, a Cesare vero, qui primus singularem in ea principatum arripuit, anno 524o, ab incarnatione Domini anno 477o. [* 1Kb] Igitur dejecto Augustulo, Odoacar Urbem ingressus, totius Italiae regnum est adeptus, quod per 14 annos nullo inquietante obtinuit, donec Theodericus [Col. 0778A] rex Ostrogotharum, permittente Zenone augusto, Italiam possessurus intravit. Quod qualiter sit actum, superius legi potest in hystoria Gothorum. Zeno itaque augustus dum praefuisset orientali regno annis 17, vitae terminum accepit. Cujus frater Longinus imperium temptans invadere, ab Ariagne repulsus est, et Anastasius silentiarius per ejus suasum ab omni senatu et populo eligitur, indutusque purpura, eamdem Ariagnem in conjugio sortitur.

2. Anno dominicae incarnationis 477. Felix papa quinquagesimus sedit annis 8. [* 1Kb]

[Col. 0778B] 3. (Chr. W.) A. D. 478. Odoacar Italiam intravit.

4. A. D. 479. Corpus Barnabae apostoli et evangelium Mathei apostoli stilo ipsius scriptum inventum est. [*1 1Kb]

8. A. D. 484. Clodoveus [1002 1Kb] , Hilderici filius, regnavit in Francia annis 30. Hunc [1003 1Kb] baptizavit sanctus Remigius.

9. A. D. 485. Gelasius papa 51us sedens annis 4, mens. 8, decessit 13 Kal. Decembr. [* 1Kb]

10. (BEDA.) A. D. 486. Hunericus rex Wandalorum, filius Geiserici, plus quam 334 episcopos catholicos exiliavit, quibusdam linguas abscidit, qui tamen loquebantur, quorum beatus Gregorius in [Col. 0778D] libro Dialogorum (III, 32) meminit.

14. A. D. 489. [* 1Kb]

15. A. D. 490. * 1Kb] Anastasius papa 52us sedit annum unum, mens. decem.

17. [A. D. 492. [1005 1Kb] ] Symmachus papa 53us sedit annis 14.

[Col. 0779A] Anni Anastasii.

1. (H. R.) Anno dominicae incarnationis 492 [1006 1Kb] , Urbis autem conditae millesimo 243o, Anastasius imperium accepit, et 27 annis regnavit, quinquagesimo primo loco ab Augusto; (H. m.) Theodericus vero cum Gothis Romano presedit imperio; hic Arrianus, ille Euthicianus hereticus. His temporibus magna discordia facta est Romae propter Symmachum et Laurencium, quibusdam eligentibus Laurentium preter consuetudinem Romanorum, aliis vero sanioris consilii Symmachum diaconum. Pro qua causa facta sunt multa homicidia Romae civium Romanorum, clericorum etiam et sacerdotum per tres circiter annos, usque quo Theodericus princeps Romam venit; qui quamvis Arrianus esset, habito [Col. 0779B] tamen synodo, Symmachum episcopum Romae firmavit, Laurentium vero in civitate Nucerina episcopum locari precepit. Qui tamen nullo pacto quiescens, sed sediciones commovens, a Symmacho deponitur et in exilium Dalmatiam mittitur. [* 1Kb]

Eodem tempore Trasamundus, Geiserici filius, qui jam super Wandalos regnavit, secutus patris et fratris perfidiam, aecclesias Dei clausit, et 220 episcopos in Sardiniam exiliavit, quibus beatus Symmachus papa cottidiana subsidia ministravit.

Inter has tempestates beatus Fulgentius episcopus in confessione fidei et scientia claruit.

His ipsis diebus apud Africam dum Arrianus [Col. 0779C] quidam, Olimpius nomine, in balneo lavaretur et indigna quaedam et blasphema verba de sanctae Trinitatis fide loqueretur, subito igneus gladius de caelo venit eumque percussit. Deuterius autem episcopus Arrianorum baptizans quendam Bizantii nomine Barbam, dum contra regulam fidei minorem Patre Filium et Spiritum sanctum asserens, diceret: Baptizo, te, Barbas, in nomine Patris per Filium in Spiritu sancto, subito aqua, in qua baptizare debuit, nusquam comparuit. Quod videns qui baptizandus erat, confestim ad aecclesiam catholicam properavit, et juxta morem rectae fidei baptismum accepit.

Hisdem temporibus Alamundaro principe Sarracenorum baptizato, venerunt ad eum duo episcopi [Col. 0779D] Arriani, suadentes ei, ut suae sectae consentiret. Qui ab orthodoxis baptizatus et instructus, memorabiliter eos redarguit hujuscemodi fabula. Ait enim: Litteras accepi hodie, quia Michahel archangelus mortuus est. Illis vero dicentibus, hoc impossibile fore, ait princeps: Et quomodo Christus secundum vos vivus crucifixus est, nisi naturarum esset duarum, quando quidem nec angelus mortuus est? Et ita cum confusione recesserunt episcopi. Hujus Anastasii temporibus Clodoveus in Francia regnavit, qui et Alaricum regem Gothorum interfecit, et ab eodem Anastasio epistolas pro consulatus dignitate accepit (cf. Gesta Franc.). (H. m.) Anastasius itaque [Col. 0780A] dum in heresi, qua dilapsus fuerat, perseveraret, Ormisda papa, Symmachi successor, misit ad eum Ennodium Ticinensem episcopum cum aliis catholicis, ut eum reducerent ad regulam fidei catholicae, sed ille non solum monita eorum salubria sprevit, verum etiam a conspectibus suis non sine injuria expulit, navique veteri fragilique impositos, ne uspiam per totam Greciam civitatem ullam intrarent, precepit. Quam ejus impiam temeritatem divina mox ultio subsecuta est. Nam cum 27 imperii ageret annum, mortuus est. Quidam vero aiunt, quod fulmine percussus sit.

4. (Chr. W.) A. D. 495. Theodericus Odoacarem interemit, et ipse Occidentis regnum 31 annis tenuit.

[Col. 0780B] 7. A. D. 498. Trasemundus rex Wandalorum, filius Geiserici, catholicas aecclesias clausit, et 220 episcopos in exilium misit.

12. A. D. 503. Boecius consul Romae plurima ingenii sui monimenta scribendo reliquit.

14. A. D. 505. Theodericus Romam venit, et multa miranda aedificia in ea construxit.

15. A. D. 506. Hormisda papa 54us sedit annis 9, decessitque 8 Idus Augusti.

20. A. D. 511. [* 1Kb]

21. A. D. 512 * 1Kb]

[Col. 0780C] 22. A. D. 513. Clodoveus rex obiit, relinquens quatuor filios heredes regni (cf. G. Fr.).

23. A. D. 514. Lotharius, Clodovei filius, regnavit annis 51.

24. A. D. 515. Johannes papa 35us sedit annis 2, mens. 9. [* 1Kb]

25. (Chr. W.) A. D. 516. Theodericus filiam suam Amalasuindam dedit Eutharico.

27. A. D. 518. Felix papa 56us sedit annis 4, transiit 11 Kal. Jan.

(H. m. et JORD.) Anno dominicae incarnationis 519o, Urbis conditae millesimo 270o, Justinus, genere [Col. 0780D] Illyricus, vir catholicus et senior multumque peritus, comes excubitorum, a militibus proficiens ad senatum, 52o loco ab Augusto, senatus electione accepit imperium, regnavitque annis 8. Ad hunc ob causam redintegrandae fidei directus a Romano presule vir sanctitate precipuus Germanus, Capuanae urbis episcopus, digne ab eo est susceptus, multorumque corda dubia in fide solidavit.

Eo tempore mortuo apud Africam Trasemundo rege Wandalorum, Hildericus, filius ejus ex Eudoxia captiva Valentiniani filia, regnum suscepit; qui non patrem avumque Arrianos, sed matrem catholicam secutus, rectae fidei cultor extitit. Hic [Col. 0781A] universos episcopos qui in exilio erant regredi fecit, eisque aecclesias reformare praecepit, quae a Geiserico usque ad Hildericum per 70 annos fuerant destructae.

Justinus quoque augustus sexto imperii sui anno pro ardore catholicae fidei decertabat hereticos dissipare, precepitque ut ubique illorum aecclesias catholici episcopi consecrarent. Quod audiens Theodericus, qui et ipse fuit Arrianus, misit Johannem tunc temporis papam ad Justinum, ut aut hereticis aecclesias suas redderet [1008 1Kb] , aut ipse totius Italiae populum gladio feriret. Quo abeunte, ipse interim Symmachum patricium et Boetium senatorem gladio peremit, redeuntemque papam fame interfecit. Unde divinae [1009 1Kb] judicio vindictae 99o dehinc die [Col. 0781B] subitanea morte interiit. Justinus vero augustus cum jam octavo anno augustalem dignitatem teneret, mense Aprili, indictione quarta, aegrotare incipiens, provexit, dum adhuc viveret, in imperium Justinianum, sororis suae filium, qui et coimperavit [1010 1Kb] ei mensibus quatuor; mense vero Augusto ipse apud Constantinopolim rebus excessit humanis.

Anni Justini.

1. (JORD.) Hic anno regni sui primo Amantium prepositum palatii et alios regno suo inhiantes interfecit.

4. A. D. 522. [1011 1Kb] Bonifacius papa 57us sedit annis 2.

6. A. D. 524. Johannes, qui et Mercurius, papa [1012 1Kb] [Col. 0781C] 58us sedit annis 2, decessitque 5 Kal. Junii. Hic missus Constantinopolim ad Justinum a Theoderico, cum venisset ad portam auream, caecum illuminavit (cf. BEDAM).

7. A. D. 525. Theodericus rex [1013 1Kb] Boecium et Symmachum gladio trucidavit, Johannem papam fame in carcere necavit, ipseque 99o die interiit post haec.

8. (Chr. W.) A. D. 526. Justinus Justinianum regni consortem et successorem faciens, obiit. Agapitus [1014 1Kb] papa 59us sedit annos decem, obiit 10 Kal. Mai.

(H. m.) Anno ab incarnatione Domini 527o, ab Urbe condita millesimo 278o, Justinianus, filius sororis Justini imperatoris, 53o loco ab Augusto, imperium [Col. 0781D] solus obtinuit, et 28 annis regnavit. Hic mox ut imperialia jura suscepit, ad reparandum rei publicae statum animum intendit, ac primum Bilisarium patricium ingentem virum contra Persas, qui Romanos fines invaserant, direxit, qui de illis viriliter triumphavit. Interea rex Herulorum, Gretes nomine, cum populo suo Constantinopolim venit, petens ut baptizaretur. Quem in epyphania baptizatum imperator de fonte suscepit, promittentem ei [Col. 0782A] se in omnibus auxiliari. Eodem anno adhesit Romanis mulier quaedam ex Hunis, vidua, habens secum Hunorum centum milia. Tunc et rex Hunorum, qui sunt juxta Bosphorum, nomine Gorda, accessit ad imperatorem, et factus [1015 1Kb] christianus, susceptus est ab eo, multisque ei [1016 1Kb] prestitis donis, misit eum in regionem ipsius ad Romanas res custodiendas et Bosphorum civitatem, quae pro eo Bosphorus est dicta, quod Romanis per singulos annos boves pro pecuniis inferebat. Renovavit [1017 1Kb] imperator leges, faciens codicem singularem et vocans eum novellas constitutiones. Eodem anno passa est Antiochia terremotus magnos et tempestates, et faciebant laetanias omnes discalciati, clamantes kyrie eleyson. Apparuit autem in visu cuidam [Col. 0782B] Dei cultori, ut diceret omnibus, quod scriberent in superliminaribus suis: Christus nobiscum state. Quo facto, stetit ira Dei.

Interea Athalaricus, nepos Theoderici, rex Gothorum, cum paucis annis regnaret, immatura morte preventus est. Cujus mater Amalsuinda Theodatum consobrinum suum sibi asscivit in regnum. Sed post dies aliquot isdem, immemor collati beneficii, eam in balneo strangulari [1018 1Kb] precepit. Quia vero ipsa dum viveret se suumque filium principi commendaverat, audita ejus morte, imperator gravi exarsit iracundia in Theodatum. Quod ille sentiens, Agapitum papam intercessorem misit Constantinopolim. Qui cum venisset et colloquium cum imperatore habere [1019 1Kb] coepisset, reperit eum in Euticetis [Col. 0782C] dogma corruisse. Quo ad fidei regulam revocato, idem Agapitus papa Anthimum Constantinopolitanum episcopum, qui eandem heresim defendebat, publice convicit, eumque communione privavit, et ut eundem exilium mitteret, imperatori persuasit. Hoc facto, non multo post idem pontifex Agapitus ibi [1020 1Kb] defunctus est.

Interea cum jam per multos annos Wandali Africam tenerent, misit imperator Bilisarium patricium cum exercitu contra eos. Qui veniens tribusque mensibus, id est a Kalendis Septembris usque ad Kalendas Decembris, eos impugnans, multis occisis, tandem eos vicit, Kartaginem intravit, regem Wandalorum Gelismerem vivum cepit, omnemque [Col. 0782D] Africam, post nonaginta sex annos a Wandalico jure liberatam, Romano imperio subjecit. Deinde contra Theodatum missus, cum veniret Siciliam, Theodato interfecto, Witigis regnum ejus invasit, sed eundem captum Bilisarius Constantinopolim perduxit. (P. D. I, 25.) Alia quoque praelia multa idem Bilisarius [1021 1Kb] commisit, multasque gentes bellando devicit; unde et propter multas victorias diversa agnomina meruit, ita ut vocaretur Alamannicus, [Col. 0783A] Gothicus, Francicus, Germanicus, Alanicus, Wandalicus, Africanus. Magnam quoque gloriam et honorem apud imperatorem et omnes optimates obtinuit. (H. m.) Qui cum Romae moraretur, Theodora augusta ei demandavit, ut Silverium papam, falsorum testium accusatione convictum, truderet in exilium, eo quod Anthimum hereticum Constantinopolitanum episcopum, quem Agapitus papa excommunicavit, absolvere noluisset. Quod Bilisarius, licet nolens, effecit, eumque ad Pontianam insulam exiliavit, ubi et obiit. Similiter et Vigilius papa, successor ejus, causa ejusdem indignationis per Anthimum scribonem Constantinopolim ductus, inde in exilium est missus (P. D. l. l.) Sub hoc papa Vigilio Arator subdiaconus Romae floruit, [Col. 0783B] Actusque apostolorum versibus scripsit.

His quoque temporibus Cassiodorus Romae tam seculari quam divina scientia claruit, qui inter alia bona quae scripsit psalmorum secreta optime interpretatus est. Iste antea consul fuit, deinde senator, ad ultimum monachus.

Hoc etiam tempore Dionisius abbas in Romana urbe positus, cyclos paschales sapienter composuit; sed et Priscianus Caesariensis profundum gramaticae inquisivit.

(IB. II, 9.) Felix quoque Tharvisianae aecclesiae presul et Fortunatus condiscipulus ejus fuerunt. Hic Fortunatus fuit de loco qui dicitur Duplabilis, non longe a Tharvisio, gramaticam vero et rethoricam [Col. 0783C] didicit apud Ravennam. Qui cum dolorem pateretur dentium, simulque socius ejus Felix, abierunt ambo ad aecclesiam sanctorum Johannis et Pauli, quae est in eadem civitate Ravenna, in qua est et altare sancti Martini, juxta quod fenestra est, in qua lucerna poni solebat, de cujus oleo super oculos suos posuerunt, et sanitatem receperunt. Pro qua causa Fortunatus beatum Martinum in tantum dilexit, ut patriam dimittens, ad sepulchrum ejus Turonum veniret, antequam Longobardi Italiam intrarent; indeque Pictavium tendens ibique manens, multas passiones sanctorum, alias per versus, alias per prosas composuit, ibique primum presbiter, postea episcopus factus est.

(IB. I, 26.) Hisdem temporibus sanctus pater [1022 1Kb] [Col. 0783D] Benedictus post heremiticam vitam, quam duxit in loco cui Sublacus vocabulum est, in monte Cassino doctrina et miraculis claruit. Quo cum primum tenderet, relicta priore habitatione ex divina jussione, tres corvi, quos cottidie nutriebat, prope ipsum semper volando secuti sunt eum, ut in Longobardorum hystoria scribitur. Cumque veniret ad quoddam bivium, duo angeli apparebant ei in specie duorum juvenum, ostendentes ei, per quam viam ire deberet. In loco autem ipso quidam Dei servus habitabat, cui vox de caelo dicebat: His tu parce locis, alter amicus adest. Quod apertius dicitur: Â»Amice, exi de loco isto, quia alter amicus debet [Col. 0784A] hic habitare.Â« Veniens autem sanctus Benedictus in summitatem montis, in magna se constrinxit abstinentia; factoque monasterio, habitavit ibi, sicut in dialogo (II, 1) legitur.

(H. m.) Hoc eodem tempore gens Longobardorum, amica tunc Romano populo, in Pannonia habitabat, cui tunc in regni gubernaculo Audoin preerat, omnique tempore, quo Longobardi in Pannonia habitabant, Romanae rei publicae adversus emulos adjutores erant. Unde et Alboin, Audoini filius, rogatus a Narsete, quem Justinianus exarchum Italiae fecit et in defensionem Romanorum contra Totilam Gothorum regem direxit, validam ei manum in auxilium misit, qua fretus Narses, Totilam vicit, omnemque Italiam a potestate Gothorum liberam [Col. 0784B] deinceps fecit.

Bilisarius autem patricius accusatus apud imperatorem, quod adversus eum conspirasset, ablatis omnibus, missus est in custodiam; sed post non multum tempus dimissus, omnia recepit.

Justinianus vero imperator postquam 38 annis [1023 1Kb] regnavit, rebus humanis excessit.

Anni Justiniani.

(H. m.) Primo hujus anno missus contra Persas Bilisarius patricius magnis eos praeliis fudit, et ex voluntate principis Constantinopolim triumphans intravit.

2. A. D. 528. Terremotus magnus Antiochiae factus est.

[Col. 0784C] 3. A. D. 529. Justinianus sententiam promulgavit, ne militarent pagani vel heretici, dans illi tres menses ad inducias conversionis.

6. (Chr. W.) A. D. 532. Dionisius abbas Romanus paschales cyclos ab hoc inchoavit anno.

8. (H. m.) A. D. 534. In Pompeiopoli Misyae civitate scissa est terra a terremotu, et obrutum est medium civitatis cum habitatoribus, et voces eorum auditae sunt de subtus terra clamantium, ut sibi succurreretur; et imperator ad educendos eos multa donavit, viventesque liberaliter liberavit.---Eodem anno tradidit Justinianus ad psallendum aecclesiae illud quod canitur: Unigenitus Filius et Verbum Dei.

10. A. D. 536. Silverius papa 60us sedit annos 2, obiit 12 Kal. Julii.

[Col. 0784D] 11. A. D. 537. Theodericus, filius Clodovei, frater Lotharii, obiit anno regni sui 23o, relinquens filium Theodebertum (cf. G. Fr.).

12. A. D. 538. Vigilius papa 61us sedit annis 14.

13. (H. m.) A. D. 539. Mundus quidam ex genere Gepidarum sociatus est Romanis.

Anni ab inicio mundi 4500.

15. A. D. 541. Ypapanti Domini sumpsit inicium ut celebraretur apud Bizantium, cum esset eo anno ibi magna mortalitas.

17. A. D. 543. Factus est terremotus magnus in universo mundo; eodemque anno apparuit quidam ex regione Italorum, nomine Andreas, per villas discurrens, [Col. 0785A] habens canem rutum et coecum, qui jussus ab eo fecit miranda. Cum enim staret in foro et turba in circuitu adesset, clam eodem cane deferebantur asstantium anuli aurei et argentei ac ferrei, et ponebantur in terra, quos ille cooperiebat; ipsoque precipiente, canis tollebat, et unicuique suum dabat. Similiter et diversorum imperatorum nomismata mixta porrigebat per nomina. Turba etiam asstante, interrogatus ostendebat in utero habentes, fornicarios et adulteros, avaros et magnanimos, et quicquid de singulis interrogabat, cum veritate demonstrabat. Unde dicebant quidam, quod spiritum Pythonis haberet.

18. (BEDA.) A. D. 544. Diffusum est mare per Tracen miliariis quatuor. (Chr. W.) Corpus sancti Antonii [Col. 0785B] repertum, Alexandriae reconditur.

20. (H. m.) A. D. 546. Theodora augusta defuncta est.---Arator subdiaconus librum suum publice coram Vigilio papa legit. (Chr. W.) His temporibus Cassiodorus Romae floruit, et apud Constantinopolim Priscianus Cesariensis Juliano consuli librum suum de arte grammatica obtulit.

21. (Chr. W.) A. D. 547. Quinta synodus universalis in Constantinopoli congregata est sub Vigilio papa contra Theodorum et omnes hereticos.

23. (H. m.) A. D. 549. Facta sunt encenia sanctorum apostolorum Constantinopoli mense Junio, et recondita sunt lypsana Andreae et Lucae ac Timothei apostolorum, et transiit Menas episcopus cum sanctis [Col. 0785C] lypsanis, sedens in carruca imperatoris aurea et gemmata, tenens tres thecas sanctorum apostolorum in genibus suis, et ita celebravit encenia.

25. (Chr. W.) A. D. 551. Victor Capuanus episcopus librum de pascha scribens, Victorii redarguit errores. Theodebertus, filius Theoderici filii Clodovei, obiit anno regni sui 14o. Cujus filius Theodobaldus fuit (cf. G. Fr.).

26. A. D. 552. Pelagius papa 62us sedit annis 12.

27. (H. m.) A. D. 553. Terremotus terribilis factus est Constantinopoli et in urbibus circumquaque positis per dies 40.

29. A. D. 555. Apparuit ignis in caelo quasi species lanceae.

[Col. 0785D] 30. A. D. 556. [* 1Kb]

31. A. D. 557. [* 1Kb]

32. A. D. 558. * 1Kb]

33. (Cf. G. Fr.) A. D. 559. Theodobaldus, filius Theoderici, obiit anno regni 8o.

[Col. 0786A] 37. A. D. 563. Hilpericus, Lotharii filius, regnare coepit.

38. (Chr. W.) A. D. 564. Johannes [1024 1Kb] papa 63us annis 13.---Justinianus imperator obiit.---Lotharius, filius Clodovei, rex Francorum, obiit anno regni sui 51o, relinquens quatuor filios (cf. G. Fr.)

Hucusque [1025 1Kb] Jordanis episcopus cronicam suam perduxit ab Adam (cf. Chr. W).

(H. m.) Anno dominicae incarnationis 565o, Urbis autem conditae millesimo 316o, Justinus minor, Justiniani nepos, genere Trax, 54o loco ab Augusto, monarchiam accepit, et 11 annis regnavit, habens uxorem nomine Sophyam, quam coronavit augustam, coronatus et ipse ab Euthicio patriarcha. Hic cum esset pius et orthodoxus, adornavit aecclesias, [Col. 0786B] quas Justinianus aedificavit, dans eis thesauros et omnem reditum, misitque Photinum monachum, privignum Bilisarii patricii, dans ei potestatem contra omnem personam et causam, ut pacificaret universas aecclesias Aegypti et Alexandriae. Fuit autem, ut dictum est, in inicio bonus, postea vero in omnem avariciam incidit, factus exemptor pauperum, spoliator senatorum, faciens arcas ferreas, in quibus quaecumque rapiebat auri talenta reconderet. Hujus anno octavo rupta est pax inter Romanos et Persas, eo quod Homeritae Indi legationem miserint ad Romanos, et imperator miserit Julianum magistrum cum epistola ad Aretham regem Indorum. Qui susceptus est cum gaudio multo ab Aretha rege, appetente [Col. 0786C] nimirum amiciciam imperatoris Romanorum. Enarrabat autem idem Julianus cum redisset, quod idem Aretha rex, quando eum suscepit, nudus esset, habens in lumbis cincturam et linea vestimenta auro contexta, circa ventrem vero portabat indumenta scissa, margaritis preciosis conserta, habens in brachiis quinos circulos et aureas armillas in manibus suis, in capite autem pannum gemmatum, habentem ex utroque ligamento plectas quatuor, et in collo torquem aureum; et stabat super quatuor elephantes, stantes et habentes jugum et rotas quatuor et super se currum excelsum velatum petalis aureis, stansque ipse desuper, ferebat scutum parvissimum deauratum et duas lanceolas aureas; et senatus ejus omnis erat cum armis, canentes modulationes musicas. [Col. 0786D] Introductus ergo legatus Romanorum, cum adorasset, jussus est ab eo erigi et adduci ad se. Cum autem accepisset imperatoris sacram, osculatus est signaculum, quod habebat imperatoris pectusculum; susceptis autem et donis, gavisus est valde. Porro cum legisset epistolam, invenit, ut se armaret contra regem Persarum et ejus regnum vastaret. Quod protinus fecit, tenensque caput Juliani, dedit ei pacis osculum, dimisitque eum in magna benivolentia multisque muneribus.

(P. D. II, 1, sqq.) His temporibus Narses, cartularius quondam imperatoris Justiniani, sed pro bono servicio factus patricius, Totilam regem Gothorum, [Col. 0787A] auxiliantibus Longobardis, Romanorum tunc amicis sed adhuc in Pannonia positis, occidit, gentemque Gothorum de Italia exterminavit. Idem etiam Narses Buccellinum ducem Francorum, a Theoderico rege missum ad devastandam Italiam, occidit, et Sindoaldum regem Brendorum, qui remanserat de generatione Herulorum, quos Odoaccar duxit in Italiam, apprehendit, et in alta trabe suspendit, totamque Italiam ab hostibus liberam reddidit. Erat enim vir sapientissimus, in fide Christi catholicus, in pauperes largus, recuperator aecclesiarum, in vigiliis et orationibus assiduus, in tantum ut victoriam magis obtineret oratione quam armis. Hujus temporibus facta est magna mortalitas in Italia, incipiens a Liguria, ita ut pene destitueretur habitatoribus terra [Col. 0787B] illa. Inter haec mortuus est Justinianus, et successit Justinus. Narses autem patricius cum, superata gente Gothorum, Italiam securus jam teneret, Romani per invidiam accusationem adversus eum direxerunt Justino augusto et Sophiae, uxori ejus, dicentes: Melius esset nobis servire Gothis quam [Col. 0788A] Grecis, ubi Narses castratus imperat et nos servicio premit, et noster sanctissimus princeps hoc nescit. Aut libera nos de manu ejus, aut certe civitatem Ronanam et nosmet ipsos gentibus trademus. Audiens hoc Narses, scripsit ad augustum, dicens: Si male feci cum Romanis, male inveniam. Sed augustus ira motus adversus Narsetem, Longinum statim prefectum misit in Italiam, qui locum Narsetis teneret. Sophya quoque augusta inter alia verba Romanis sic scripsit de eo: Ponam illum castratum in genicio [1026 1Kb] , ut perpensam filet lanam cum puellis. Ad haec Narses respondit: Talem eidem ordiar telam, ut, quamdiu vixerit ipsa Sophya, non possit deponere eam. Et quia timuit redire Constantinopolim, contulit se Neapolim, et presentaliter legatos suos ad [Col. 0788B] Longobardos misit, eosque in Italiam introduxit. Cujus [1027 1Kb] gentis adventum in Italiam et habitationem ejus in ea usque in presens ut apertius describamus, de origine ejus regumque illius successione aliqua hic carptim inseramus.



HYSTORIA LONGOBARDORUM.
[Col. 0787]

[Col. 0787B] (P. D. I, 1, sqq.) Septentrionalis plaga, quanto longius est ab ardore solis et frigida de assiduis nivibus, tanto saniores homines semper habet et eo aptior est ad multiplicandas gentes. Unde fit, ut tanta [Col. 0787C] multitudo populorum in ea parte nascatur, quae ibi vivere non possit, sed in partem meridianam alii precio vendantur, alii sponte egrediantur. Qua de re, ut in hystoria Gothorum dictum est, multae gentes ex eisdem partibus exierunt, Gothi, Gepidae, Rugi, Wandali, Heruli, Turcilingi, Huni, qui et Avares, similiter et Winili, qui et Longobardi. Est itaque insula quaedam in partibus septentrionalis occeani, dicta Scandanavia vel Scanzia, quae, ut quidam dicunt, non est in oceano posita, sed propter planiciem ejus undae maris exestuantes circumdant eam. In hac ergo dum multus populus excrevisset, ita ut in ea habitare non posset, consilio [1028 1Kb] inito, multitudo illa omnis in tres partes est divisa, quesitumque [Col. 0787D] est per sortis divinationem, quae pars ex illis patriam relinquere novasque sedes deberet exquirere. Igitur illa pars, quam sors jubebat exire, ordinavit super se duces fratres duos, Ibor et Aionem, aetate juvenes et corpore aliis majores et valentiores, quorum mater Gambara erat sapientissima et consiliatrix optima, de cujus prudentia magnam confidentiam omnes habebant. Osculantes igitur parentes et amicos, ire coeperunt, venientesque in regionem Scoringam, aliquantos annos ibi sederunt. Illo itaque tempore Ambri et Assi, duces Wandalorum, fortiter premebant vicinas sibi regiones, et cum jam gloriarentur de multis victoriis, mandaverunt Winulis [1029 1Kb] , qui et Longobardi, ut aut tributa illis darent, aut ad pugnam se prepararent. Tunc Ibor et [Col. 0788B] Aio per consilium matris suae Gambarae definierunt, melius sibi esse, aut pugnando mori aut per arma defendi, quam tributis turpiter subdi, miseruntque legatos Wandalis, se paratos esse ad pugnandum [Col. 0788C] magis quam ad serviendum. Commisso vero praelio, Winili [1030 1Kb] pro libertatis gloria fortiter pugnantes, victoriam habuerunt, sed postea famem magnam passi in eadem provincia Scoringa, valde humiliati sunt. De qua exeuntes, venerunt in Mauringam, indeque item in Godolandam provinciam, et ibi aliquanto tempore steterunt. Mortuis interea Ibor et Aione ducibus, Longobardi jam nolentes habere duces super se, Agelmundum regem sibi primum constituerunt ad similitudinem aliarum gentium, qui regnavit super eos annis 33. Fuit autem Agelmundus filius Aionis, de gente Thuringorum, quae gens apud eos melior et fortior esse dicebatur. His temporibus quaedam meretrix in uno partu septem [Col. 0788D] filios generavit, ultraque bestiam crudelis, in piscinam eos jactavit. Quam piscinam cum predictus Agelmundus forte preteriret, videns infantulos, doluit, hastamque mittens, eos huc illucque volvit. Quorum unus cum apprehendisset hastam regis, misericordia motus rex, levavit eum de aqua, dicens: Quia iste magnus futurus est. Et cum omni studio dedit eum ad nutriendum. Et quia eum de piscina levavit, eorumque lingua aqua lama dicitur, Lamisso ei nomen imposuit. Qui cum crevisset, factus est fortissimus pugnator et sapientissimus, et post Agelmundum ipse regnavit. Defuncto post haec Lamissone rege secundo, tercius regnavit Lethus. Qui cum regnaret annis 40, filium suum Childeoc quartum regem reliquit; et hoc defuncto, regnavit [Col. 0789A] Godeoc. Quo mortuo, filius ejus Calpho regnavit sextus. Et isto mortuo, regnavit septimus Tado. Post haec egressi Longobardi de Rugilant, quae Latino eloquio Rugorum patria dicitur, habitaverunt in apertis campis, qui sermone barbarico appellantur felt. In quo loco dum per tres annos habitassent, pugna surrexit inter Tadonem et Ruodolfum regem Herulorum, qui prius amici fuerunt; et hoc fuit malum, unde in eos discordia intravit. Frater Ruodolfi regis pro causa pacis ad Tadonem venerat, et cum ad suam patriam reverti vellet, ante domum Rumetrudae, filiae regis, transiit. Illa vero cum videret multos viros nobiles ire cum eo, interrogavit, quis esset, dictumque est illi, quod frater Ruodolfi regis fuisset. Tunc illa misit puellam, quae eum invitaret, [Col. 0789B] ut dignaretur cum ea bibere. Qui ut hoc audivit, cum simplici corde venit. Sed quia modicam staturam habebat, puella superba et gloriosa despiciebat eum et deridebat. Ille autem talem verecundiam non sustinens, amplius eam injuriavit. Illa vero accensa ira feminea, malum, quod in mente conceperat, complevit. Finxit enim se per patientiam laetam esse, et invitans eum ad sedendum, fecit eum in tali loco sedere, ubi fenestra erat post dorsum ejus, et ne ille aliquam suspicionem mali posset habere, pannum preciosissimum ante fenestram jussit tendere, dixitque pueris suis, ut in qua hora diceret: Misce, illi eum a dorso lanceis transforarent. Sicque factum est. Quod cum Ruodolfo [Col. 0789C] regi nunciatum esset, nimis iratus de tam funesta morte fratris sui, disrupit pacem, quam cum Tadone rege habuit, et ei pugnam indixit. Cumque venissent ambae partes in campum apertum, Ruodolf suos mandavit ad pugnam, ipse vero in tentorio sedens, jocabatur ad tabulam, non dubitans aliquid de sua victoria. Gens enim Herulorum multum docta erat pugnandi, et ut leves essent ad pugnandum, omnes nudi pugnabant, solummodo verenda corporis membra cooperientes. Rex vero indubitanter de virtutibus eorum confidens, securus, ut diximus, ad tabulam jocabatur, unum tamen de suis in arborem jussit ascendere, qui ei victoriam suorum nunciaret, promittens ei, se caput ejus abscidere, si Herulos suos nunciaret fugere. Sed ille cum videret eos fugere [Col. 0789D] et Longobardos fortiter instare, interrogatus a rege, quid Heruli facerent, respondit: Optime pugnant. Nec ausus fuit antea dicere malum quod videbat, quam omnes Heruli terga vertebant. Tunc quamvis tarde vocem emisit, dicens: Vae tibi, misera Herolia, Dei caelestis ira percussa. Ruodolfus vero hoc audiens, commotus ait: Forsitan Heruli mei fugiunt. Ille dixit: Hoc non ego, sea tu, rex, dixisti. Tunc, ut in talibus fieri solet, rex ipse et omnes qui cum eo erant turbati, quid agerent nesciebant. Longobardi vero supervenientes, regem et omnes qui cum eo erant occiderunt. Herulorum vero exercitus dum huc et illuc fugeret, tanta ira de caelo super eos venit, ut frutices virides in campo videntes, aquas esse putarent, et dum quasi ad natandum [Col. 0790A] brachia extenderent, crudeliter ab hostibus cedebantur. Longobardi itaque victores effecti, predam magnam inter se diviserunt; Tado vero vexillum et galeam Ruodolfi regis accepit, quam postea semper in bello portavit. Ex illo tempore Herulorum virtus sic humiliata est, ut super se regem amplius non haberent; Longobardi vero ex hoc divites facti, coeperunt de propria voluntate pugnas querere et gloriam virtutemque suam ubique extendere. Post haec Tado de sua victoria non multum laetatus est; nam irruit super eum Wacho, filius fratris sui Zuchilonis, et occidit eum. Tunc Hildegis, filius Tadonis, pugnavit adversus Wachonem, sed vicit eum Wacho. Qui fugit ad Gepidos, et ibi mortuus est. Pro qua causa Longobardi cum Gepidis ex eo tempore [Col. 0790B] inimicias habuerunt. Habuit autem Wacho uxores tres, primam Ranigundam, filiam regis Thuringorum; deinde tulit Austrigosam, filiam regis Gepidorum, de qua fecit duas filias: nomen uni Wiselgarda, quam Theodebertus rex Francorum tulit uxorem, altera dicta est Walterada, quam iterum tulit uxorem Chusabaldus rex Francorum, quam odio habens, dedit uni de suis, qui dicebatur Garibald, in conjugium. Terciam uxorem habuit Wacho Salingam, filiam regis Herulorum, de qua natus est Walthari, qui patre mortuo super Longobardos regnavit octavus. Isti omnes Litingi fuerunt, de quadam stirpe, quae nobilissima dicebatur apud eos. Walthari regnavit annis 7, et mortuus est. Post [Col. 0790C] quem regnavit nonus Andoin, qui post non multum tempus Longobardos in Pannoniam introduxit. Hic habuit uxorem Rodelindam, quae peperit ei filium Alboin, qui fuit fortis et astutus in omnibus. Gepidis igitur cum Longobardis rixam facientibus, pugnam sibi ambae partes preparant. Commisso itaque prelio, dum ambae partes fortiter pugnarent et in nullam partem terga verterent, contigit ut in ipsa pugna Alboin, filius Audoin, et Thurismodus, filius Thurisindi regis Gepidorum, sibi invicem obviarent; sed Alboin Thurismodum spata percutiens, de equo dejecit; et sic mortuus est. Gepidi vero videntes filium regis mortuum, in quo magnam habebant fiduciam, statim fugerunt; Longobardi autem sequentes illos fortiter sternunt, multisque ex eis occisis, [Col. 0790D] ad spolia recurrunt. Finita victoria, Longobardi ad sua loca cum redirent, rogaverunt regem Audoin, ut filium suum Alboin secum ad mensam permitteret sedere et prandere, eo quod per eum victoriam haberent, ut sicut patri suo socius fuit in periculo, ita esset et in convivio. Sed pater ejus Audoin respondit eis: Hoc facere non possum, ut rumpam constitutam legem gentis nostrae. Vos scitis, talem consuetudinem apud nos esse, ut filius regis cum patre suo ante non prandeat, quam ab extraneo rege arma recipiat. Alboin ut hoc audivit a patre, tulit secum 40 juvenes, et perrexit ad Thurisindum regem, cum quo antea pugnavit, et pro qua causa venisset, ei indicavit. Rex autem bene suscepit eum, et invitavit ad prandium, fecitque [Col. 0791A] eum sedere ad dexteram suam, ubi filius ejus Thurismodus sedere consuevit, quem Alboin interfecit. Postquam autem jam laeti facti sunt, Thurisindus rex videns interfectorem filii sui sedere in loco ejus, alta traxit suspiria, et dolorem quem habuit in corde aperuit, dicens: Amabilis est michi locus iste, sed persona, quae ibi sedet, multum michi gravis est ad videndum. Tunc alter filius regis audiens sermones patris, ira succensus est, et Longobardos nimis injuriare coepit, et quia fasciolas albas habebant in cruribus, deridebat eos, dicens: Tibias albas habetis usque ad pedes, et similes estis jumentis variis et foetus facientibus. Tunc unus de Longobardis sic illi respondit: Perge in campum qui vocatur Asfelt, et ibi sine dubio cognoscere poteris, [Col. 0791B] quales sunt isti quos tu jumentis similes esse dixisti, quomodo possunt calcitrare; ibi enim invenies ossa fratris tui dispersa, quasi de vili jumento in mediis pratis. Gepidi haec audientes, et turpitudinem tantam non sustinentes, nimis irati sunt, et de tam manifesta injuria se vindicare voluerunt. Econtra Longobardi ad pugnam se preparantes, omnes apprehenderunt gladios. Rex vero surgens a mensa, in medium illorum se misit, et suos ab ira compescuit, jurans, se illum occidere, qui primus auderet pugnam committere. Dixit enim: Non est illa victoria a Deo placita, cum quis in domo propria inimicum suum in pace susceptum occiderit. Et sic pace inter eos facta, iterum leti convivium ineunt. Completo convivio, Thurisindus rex tollens arma filii sui [Col. 0791C] Thurismodi, tradidit ea Alboin, et salvum illum in pace dimisit. Alboin vero reversus ad patrem suum, conviva ejus factus est. Et dum ad mensam cum patre suo sederet, dixit illi omnia quae circa eum facta sunt, et omnes qui aderant ammirantes, laudabant Alboin pro audacia sua et Thurisindum pro tali fide maxima.

His temporibus Justinianus imperator Romanum regebat imperium, qui per Bilisarium patricium multas victorias perfecit, leges renovavit, aecclesias reparavit, basylicam quoque, quam Ad Agyam Sophyam, id est sanctam sapientiam, nominant, fabricavit; cujus opus in tantum super omnia aedificia excellentius estimatur, ut in tantis terrarum spaciis ei simile non inveniatur. Tunc enim Cassiodorus, [Col. 0791D] Dionisius, Arator Romae claruerunt, Priscianus Constantinopoli floruit, sanctus quoque Benedictus virtutibus effulsit.

Igitur Audoin mortuus est, et Alboin, filius ejus, regnum accepit. Qui cum esset nominatissimus et fortis multum, Clotharius rex Francorum filiam suam nomine Glotsuindam dedit ei in conjugium, de qua fecit unam tantum filiam nomine Albsuindam. Interea mortuus est Thurisindus rex Gepidorum, et accepit regnum Chunimundus. Qui cum vellet vindicare injurias Gepidorum, rupit pacem cum Longobardis, et plus amavit pugnam quam pacem. Alboin vero fecit pacem firmam cum Avaribus, qui primum Huni vocabantur sed postea de [Col. 0792A] nomine regis sui Avares sunt appellati; deindevivit ad pugnandum cum Gepidis. Sed cum Gepidi contra Alboin pergerent, Avares statim in terram eorum intraverunt, sicut cum Alboin constituerunt. Hac de causa cum tristis nuncius veniret ad Chunimundum, ille nimis afflictus, coepit orare suos ut primum cum Longobardis pugnarent et postea ad depellendos Avares repedarent. Inito autem praelio, Alboin occidit Chunimundum, et de capite ejus postea fecit scyphum, qui dicitur apud eos scala, apud Latinos patera, et filiam ejus Rosemundam cum magna multitudine virorum ac mulierum secum abduxit captivam. Gepidi enim sic sunt deleti, ut ab illo tempore jam de suis regem non haberent. Ut autem mortua est Glothsuinda regina, filia Clotharii, [Col. 0792B] Alboin ad interitum suum, ut in sequentibus dicetur, duxit Rosemundam uxorem, filiam Chunimundi.

Inter haec Justinianus princeps mortuus est, et Justinus minor successit ei ad regendam Constantinopolim. Apud quem, ut supra scriptum est, accusatus Narses patricius, quem loco Bilisarii ad defensionem Italiae misit imperator Justinianus, in vindictam injuriae suae misit legatos ad Longobardos amicos suos, dicens: Dimittite paupertatem Pannoniae, et venite ad fertilem Italiam, omnibus divitiis plenam. Et ut animos eorum amplius incitaret ad veniendum, misit eis de omnibus generibus pomorum et quicquid delectabile poterat excogitare de divitiis terrae. Longobardi haec audientes, gratanter acceperunt [Col. 0792C] et qualiter irent preparaverunt. Et continuo apud Italiam apparuerunt signa in caelo, scilicet igneae acies, sanguinem humanum, qui postea effusus est, significantes. Alboin igitur petiit auxilium ab antiquis Saxonibus amicis suis, ut spaciosam Italiam intraret cum multis. Cui Saxones plus quam cum 20000 juncti sunt, et secundum ejus voluntatem cum uxoribus et filiis Italiam cum eo intraverunt. In ipso tempore Alboin Pannoniam dimisit Hunis amicis suis, ea conditione, ut si aliquando Longobardis reverti necesse esset, unusquisque in sua rediret. Habitaverunt autem Longobardi in Pannonia per annos 42. Exierunt vero de Pannonia cum mulieribus et filiis et cum omnibus suis, anno dominicae incarnationis 568, indictione prima, secundo [Col. 0792D] die post pascha, quod sanctum pascha tunc celebratum est in ipsis Kalendis Aprilis. His igitur diebus, quibus Longobardi invaserunt Italiam, Clotharius rex Francorum mortuus est, relictis quatuor filiis, Heriberto, Guntrammo, Helperico, Sigiberto. In hoc tempore Romanam regebat aecclesiam vir sanctus, papa Johannes, post quem Benedictus. Civitatem autem Aquileiam et populum ejus regebat beatus patriarcha Paulus. Qui timens crudelitatem Longobardorum, ex Aquileia ad insulam Gradus secessit, et omnem thesaurum aecclesiae suae portavit. Narses itaque de Campania Romam reversus, post non multum tempus mortuus est. Cujus corpus in cantra plumbea cum omnibus divitiis suis collocaverunt [Col. 0793A] et Constantinopolim transmiserunt. Igitur Alboin intravit Liguriam indictione tercia 3 Non. Septemb., et sub tempore Honorati archiepiscopi Mediolanum intravit, deinde ceteras Liguriae civitates apprehendit. Obsedit autem Ticinensem civitatem, quae nunc Papia dicitur, per tres annos, quibus transactis, post aliquantos menses tradita est in manus ejus. Qui cum introisset per portam quae dicitur sancti Johannis, a parte orientis, equus, super quem sedebat, fixit se in medio portae. Quem cum ille tunderet cum calcaribus et omnes qui circumstabant cederent verberibus, omnino moveri non potuit equus. Tunc unus ex Longobardis sic ait ad regem: Memento, domine rex, quid vovisti, et frange tam durum votum, et ingredieris civitatem; vere enim [Col. 0793B] christianus populus est in civitate ista. Voverat enim Alboin antea, quod universum populum occideret gladio, qui sibi se tradere nolebat. Quod votum ubi disrupit, equus se continuo movit, et sic civitatem intravit. Tunc data pace, omnis populus ad eum tandem cucurrit ad palatium, quod aliquando rex Theodericus fecit. Alboin igitur postquam regnavit in Italia annos tres et menses sex, interfectus est consilio conjugis suae pro hac causa. Cum sederet Alboin apud Ravennam in convivio et bibisset plus congruo, precepit afferri vinum reginae Rosemundae in vasculo, quod fecit de capite patris ejus Chunimundi regis, dicens ei, ut laeta biberet cum patre suo. Pro qua re illa maximum concipiens in corde dolorem, cogitavit, qualiter maritum interficeret et [Col. 0793C] patrem vindicaret, consiliumque habuit pro hac re cum Helmiche armigero regis, qui cum regina unius erat aetatis. Helmichis vero dedit ei consilium, ut ad hanc perficiendam assumeret Peredeum, quendam fortem virum, qui cum vestiaria ejusdem reginae solebat dormire. Cui cum illa suam voluntatem indicaret, et ipse in interfectionem regis sui consensum suum denegaret, regina in tempore noctis collocavit se in lecto vestiariae suae, quam ille amavit, veniensque Peredeus, reginam adulteravit. Qua re perfecta, coepit illa dicere Peredeo: Quam me consideras esse? Cumque ille nominaret nomen amicae suae, illa respondit: Non est, ut tu speras; ego sum Rosemunda. Certe talem causam modo fecisti, ut, si tu non interfeceris Alboin, ipse te interficiat. Qui intelligens [Col. 0793D] malum quod fecit, licet invitus, in mortem regis consensit. Tunc Rosemunda crudelior omni bestia, cum Alboin in meridie se somno dedisset, precepit magnum silentium in palatio fieri et omnia arma inde subtrahi, et gladium illius fortiter ligavit ad caput lectuli, ne posset evaginari aut tolli, sicque interfectores ejus introduxit. Alboin vero excitatus a somno, et intelligens malum quod imminebat, concite manum ad gladium, qui alligatus erat, tendebat, sed non valens eum extrahere, scabellum apprehendebat, et aliquamdiu se defendebat; sed illi prevalentes eum occidebant. Helmichis autem accipiens Rosemundam in uxorem, decertavit, ut regnum Alboin apprehenderet, sed non potuit, quia Longobardi, [Col. 0794A] multum dolentes de ejus morte, quesierunt Helmichin interficere. Inter haec Rosemunda mandavit Longino prefecto Ravennae, ut concite navim mitteret, quae eos deportaret. Quam cum ille misisset, per silentium noctis Helmichis et Rosemunda navim intraverunt, et Albsuindam, filiam regis Alboin, et omnem thesaurum secum deportaverunt. Longinus autem prefectus suasit Rosemundam, ut Helmichin occideret et se maritum acciperet. Quae cum consensisset, quadam die dum Helmichis ad balneum iret, perrexit cum eo, ut ei deserviret, portans secum venenum, quo eum interficeret. Cumque ille de balneo exiret, porrexit ei venenum in poculo, dicens: Si hoc biberis, magnam salutem inde habebis. Qui cum biberet ac venenum esse sentiret, [Col. 0794B] apprehenso gladio, Rosemundam per capillos tenuit, et venenum quod remanserat illam bibere coegit, sicque Dei judicio ambo perierunt veneno. Longinus vero prefectus Albsuuindam cum omni thesauro misit Constantinopolim imperatori Justino. Longobardi autem omnes, habito inter se consilio, fecerunt regem Cleph, virum nobilissimum gentis Longobardorum, in civitate Ticinensium. Hic multos potentes viros Romanorum alios occidit, alios de Italia ejecit; nec enim Romanis illo tempore virtus fuit, ut resistere possent Longobardis, quia et mortalitas, quae sub Narsete fuit, et fames, quae postea venit, omnem Italiam dissipavit. Cumque per unum annum et sex menses Cleph regnaret, a quodam puero, familiari suo, cum gladio, quod in [Col. 0794C] mensa ad obsequium suum habebat, occisus est. Post cujus mortem Longobardi regem jam per annos decem non habuerunt, sed duces, unaquaeque civitas suum ducem. Ex quibus ducibus aliquanti cum multis pugnatoribus Gallias ingressi, predati sunt, contra quos Amatus patricius, qui erat ex parte Guntrammi regis, movens exercitum, ab eis occisus est, ipsique cum multa preda reversi sunt. Quibus discedentibus, rex Eunium, qui et Nummulus dictus est, ad se vocavit, eumque patricium fecit. Iterum Longobardi intraverunt Galliam; Nummulus autem jungens se Burgundionibus, ivit contra eos, et circumdans eos insidiis, multos ex eis occidit, ceteros redire vacuos coegit.

Post haec Saxones, qui cum Longobardis Italiam [Col. 0794D] intraverunt, cum viderent Longobardos regnare nec ipsi vellent sub eis vivere, cum omnibus suis per Galliam redierunt, et per adjutorium Sigiberti regis in patriam suam retenderunt. Quo cum pervenissent, invenerunt eam tenere Suevos et alias gentes. Insurrexerunt ergo contra eos, et certabant inde expellere eos. At illi dederunt eis terciam partem regionis, dicentes: Quia possumus communiter vivere. Saxonibus non consentientibus, iterum dederunt eis aliam terciam, ut ipsi tenerent unam; sed Saxonibus nullo modo acquiescentibus, commiserunt pugnam, in qua de Saxonibus mille 20 mortui sunt, de illis vero 400 milia et 80, sicque Saxones terram suam obtinuerunt.

[Col. 0795A] Hoc tempore Sigibertus rex Francorum occisus est fraude Helperici fratris sui, et regnum ejus suscepit filius ejus Hildibertus cum Brunihilde matre sua.

Justinus quoque minor cum 11 annis regnasset, eisdem temporibus obiit, et Tyberium Constantinum successorem reliquit. Quo post annos septem defuncto, Mauricius ei successit in imperio.

Longobardi vero cum per decem annos essent sub ducibus, postea communi consilio constituerunt sibi regem Authari, filium Calphonis supradicti principis qui ante Tadonem regnavit, et pro magno honore vocaverunt eum Flavium, et istud prenomen postea in usu habuerunt reges Longobardorum. Duces vero qui tunc erant pro restauratlone regni medietatem [Col. 0795B] omnium suarum substantiarum in expendium rei publicae dederunt, ut esset, unde vivere potuisset ipse rex, vel qui in servicio ejus erant, vel qui ad eum veniebant. Hoc autem erat mirabile in regno Longobardorum, quod nullus alicui faciebat violentiam, nulla fraus ibi erat, nemo aliquem injuste angariabat, non ibi latrones erant, sed unusquisque ubi volebat securus pergebat. Hoc tempore Mauricius imperator quinquaginta milia solidorum misit Hildiberto regi Francorum, ut Longobardos de Italia expelleret. Quo veniente cum magno exercitu, Longobardi civitates suas intraverunt, et xenia Hildiberto regi miserunt, pacemque cum eo fecerunt. Qui reversus est in Galliam. Quod audiens Mauricius, solidos, quos ei pro dissipatione Longobardorum [Col. 0795C] dedit, repetere coepit; sed ille in virtute sua confidens, nullum ei responsum dedit. Interea Hildibertus pugnavit cum Hyspanis, et vicit eos, et ista fuit causa, unde inter se pugnare coeperunt; Hildibertus rex sororem suam nomine Ingundem dederat uxorem Erminigildo, filio Leovigildi regis Hyspanorum. Qui Ermengildus per predicationem Leandri episcopi et per monita uxoris suae de Arriana heresi, quam pater suus colebat, ad fidem catholicam conversus fuerat; pro qua causa impius pater ejus in ipsa festivitate paschae cum securi eum percuti jussit. Uxor vero illius fugiens de Hyspania, voluit reverti in patriam suam; sed milites Romani, qui in illis partibus erant, apprehenderunt illam cum filio suo parvulo, et adduxerunt illam in Siciliam, [Col. 0795D] ibique mortua est, filium vero ejus direxerunt in Constantinopolim Mauricio imperatori. Iterum Mauricius imperator misit ad Hildibertum, rogans illum, ut exercitum dirigeret in Italiam contra Longobardos. Qui sperans, quod soror sua adhuc viveret et in Constantinopoli esset, volens eam recolligere, complevit voluntatem imperatoris, et misit exercitum Francorum in Italiam; sed Longobardi frequenter pugnabant contra ipsos. Post haec Franci et Alamanni rixam inter se habentes, egressi de Italia, redierunt ad propria. Hoc tempore inundatio aquarum facta est in Italia, de qua beatus Gregorius [Col. 0796A] scribit in Dialogo (cf. III, 19), et pestilentia illa, pro qua ipse jam archydiaconus septiformem laetaniam constituit ipseque Romanum pontificatum invitus accepit. Post haec misit Authari legatos suos ad Garibaldum regem Bawariorum, petens filiam suam uxorem. Qui bene legatos suscepit, et filiam suam nomine Theodelindam ei promisit. Quod dum missi renunciarent Authari, ille cupiens videre sponsam suam, elegit secum paucos juvenes fortissimos, et unum fidelissimum quasi pro domino, et cum summa festinatione perrexit in Bawariam. Cumque starent in conspectu Garibaldi regis, et ille qui quasi senior videbatur dicta sua complesset, dixit Authari ad regem: Dominus meus Authari proprie pro ista causa me misit, ut videam filiam [Col. 0796B] vestram, dominam nostram, ut, qualis sit forma ejus, possim domino meo vere nunciare. Qui statim fecit eam venire. Quae cum placuisset Authari, dixit ad regem: Si placet vestrae potestati, de sua manu det nobis bibere, sicut et posthac debebit facere. Quod cum rex fieri jussisset, illa tollens calicem plenum mero, dedit primum illi qui senior videbatur, deinde porrigebat Authari, nesciens quis esset. Ipse vero postquam bibit et calicem reddidit, nemine vidente, digito eam tetigit, et manum suam per faciem ejus duxit. Quae verecundans cum hoc nutrici suae indicaret, nutrix respondit: Si rex et sponsus tuus non esset, te nullo modo tangere presumpsisset. Sed taceamus, nec audiat hoc pater tuus. Iste qui talem habet personam, dignus est, et imperium [Col. 0796C] habere et te uxorem ducere. Erat enim Authari juvenis pulcherrimus et boni status. Post haec commeatum petentes a rege, perrexerunt ad patriam suam. Authari vero cum pervenisset prope fines Italiae, comitantibus aliquantis Bawariis, appropinquavit arbori, quae stabat juxta viam, et erexit se super caballum quantum potuit, et securim quam portabat in manu in ipsam arborem impegit ibique dimisit, dicens: Taliter ferire solet Authari. Quo dicto intellexerunt Bawarii, quod ipse esset Authari. Post aliquantum tempus conturbatus est rex Garibaldus de adventu Francorum, et Theodelinda, filia ejus, cum fratre suo, nomine Gundoaldo [1031 1Kb] , fugit ad Italiam, et mandavit sponso suo Authari, ut veniret obviam eis. Qui gavisus est, et faciens magnam [Col. 0796D] preparationem, perrexit in campum qui dicitur Sardis, super Veronam, et suscepit eam cum gaudio. Erat autem ibi tunc inter alios Longobardos Agilolfus dux de civitate Taurinensi. Tunc subito conturbatus est aer, et cepit tonare et coruscare fortiter, statimqne fulmen percussit unum lignum, quod erat positum in clusura regis. Agilolfus autem habuit puerum quendam, qui, nescio per quam artem, intelligens quid significaret, ait Agilolfo secrete: Ista mulier, quam modo rex tulit uxorem, post non multum tua conjunx [1032 1Kb] erit. Qui iratus ait: Si alia vice hoc dixeris, caput tuum abscidam. [Col. 0797A] Cui ille respondit: Verum est, quia caput meum abscidere poteris; sed et hoc verum est, quia ista femina ad hoc venit in istam patriam, ut uxor tua sit. Quod et postea factum est. Interea mandavit Authari rex verba pacifica Guntrammo regi Francorum, patruo Hildiberti regis, ut faceret pacem cum eo. Ille vero cum gaudio suscepit missos Authari, et direxit eos ad Hildibertum nepotem suum, ut propter voluntatem suam et consilium faceret pacem cum Longobardis. Erat enim ipse Guntrammus rex pacificus et omni bonitate preditus. Cum autem legati tardarent in Francia, Authari apud Ticinum veneno, ut dicunt, mortuus est, postquam regnavit annis sex. Statimque Longobardi miserunt ad Hildibertum regem, qui ei mortem Authari nunciarent [Col. 0797B] et pacem ab eo postularent. Quos ille benigne suscepit, pacemque petitam dedit. Regina vero Theodelinda quia placebat Longobardis, dimiserunt eam regnare, dicentes ei, ut quemcumque amaret virum, tolleret maritum, talem tamen qui dignus esset regere regnum. Quae, habito consilio cum sapientibus, elegit sibi maritum ducem Agilolfum, qui erat vir sapiens et bellator et per omnia aptus ad regnandum. Cui statim mandavit, ut veniret ad eam, ipsaque ad castellum quod Laomellum vocatur perrexit ei obviam. Qui cum inter se haberent colloquium, jussit regina afferri vinum, bibensque ipsa prior, dedit Agilolfo. Qui cum acciperet, honorabiliter manum ejus osculatus est. Quae subridens [Col. 0797C] ait: Non debes manum meam osculari, quia rex et maritus meus eris. Et sic eum amplexa est, et manifestavit ei omnia, quae per consilia sapientum de gubernatione regni et nuptiis suis ordinata essent. Inter haec fiunt nuptiae cum laeticia magna, et Agilolfus, qui erat cognatus regis Authari, coepit regnare intrante mense Novembre; postea tamen congregatis in unum Longobardis apud Mediolanum in mense Maio, confirmatus est in regno. Igitur Agilolfus, qui et Agio dictus est, confirmata sibi regia dignitate, mandavit Agnellum episcopum de Tridento in Franciam pro illis hominibus, qui captivati fuerant a Francis de castellis Tridentinis. Qui cum veniret, Brunihildis regina multos ex eis precio suo redemit eique reducendos dedit.

[Col. 0797D] His diebus beatus Gregorius papa Romanus Dialogum scripsit, eumque Theodelindae reginae pro munere misit, quia sciebat eam esse christianissimam et timentem Deum. Per ipsam quippe multa bona in aecclesia Dei facta sunt. Nam Longobardi cum adhuc gentilitatis errore tenerentur, prope omnes substantias aecclesiarum abstulerunt; sed ista supplicando et ipsum regem ad catholicam fidem adduxit, et multas possessiones aecclesiis contulit, episcopos quoque, qui antea nullum honorem habebant, ad propriam dignitatem restituit.

Hoc tempore ordinatus est rex Tassilo in Bawaria ab Hildiberto rege Francorum, statimque ivit cum exercitu in provinciam Sclavorum, et victoriam [Col. 0798A] habens, cum magna preda ad terram suam reversus est.

Igitur dominantibus per omnem Italiam Longobardis, dum veniret Agilolfus in partes Romanas, beatus Gregorius de adventu ejus in tantum territus est, ut ab expositione Ezechielis, sicut ipse testatur, cessaret. Coepit autem frequenter per epistolas suas Theodelindam reginam monere, ut hortaretur Agilolfum maritum suum pacem cum Romanis habere. Quod et factum est. Unde idem venerabilis sacerdos gratias agendo, epistolas ad eandem reginam et ad ipsum Agilolfum regem transmisit, quae in libro Vitae ipsius scriptae reperiuntur.

Hoc tempore Hildibertus rex per venenum, ut dicunt, [Col. 0798B] occisus est cum uxore sua; mortuus est et Guntrammus rex.

Circa haec tempora destructum est a Longobardis monasterium sancti Benedicti in castro Cassino. Nocte quippe illuc intraverunt, et omnia inde abstulerunt, sed juxta prophetiam viri Dei nullum ex monachis apprehendere potuerunt. Fugerunt namque et venerunt Romam, portantes secum codicem sanctae regulae, quam idem beatus pater composuit, et alias scripturas, necnon et pondus panis et mensuram vini et quicquid exinde tollere potuerunt. Post beatum namque Benedictum rexit ipsum monasterium Constantinus; post quem Simplicius; post ipsum Vitalis; post hunc Bonitus, sub quo ista [Col. 0798C] destructio facta est.

His diebus fecit Theodelinda regina aecclesiam beati Joliannis baptistae in Modicia, qui locus 12o miliario est a Mediolano; et decoravit eandem aecclesiam multis ornatibus auri et argenti, et dedit ibi multas possessiones. In eodem loco fecit quondam palatium Theodoricus rex Gothorum, eo quod aestatis tempore locus ipse temperatus est et bonus; est enim vicinus Alpibus.

Tunc quoque natus est Agilolfo filius de Theodelinda regina in palatio Modiciano, et baptizatus est ibi, vocatusque est Adolandus, et suscepit eum de sacro fonte Secundus, servus Dei de Tridento.

Usque ad haec tempora rebellis fuit Longobardis [Col. 0798D] Patavium civitas, eo quod milites qui ibi erant fortissime resistebant; sed postea jactantes ibi ignem incendebant eam, et jussione regis Agilolfi eversa est usque ad terram; milites tamen qui in ea erant dimissi sunt redire Ravennam.

Hujus Agilolfi temporibus beatus Columbanus venit in Italiam, et fecit monasterium quod vocatur Bobium in montibus Cottiis.

Igitur Agilolfus, qui et Agio dictus est, postquam regnavit annis 20, defunctus est, relinquens in regno filium suum Adolandum adhuc puerum cum matre sua Theodelinda. Qui cum regnaret decem annis, perdidit sensum, et ejecerunt eum de regno, et in locum ejus constituerunt Arioaldum quendam, cujus generatio non est descripta [Col. 0799A] Qui postquam tenuit regnum per annos 12, mortuus est, et regnum suscepit Ruotheri, vir fortis et strenuus, sed Arriana perfidia maculatus. Hujus temporibus pene per omnes civitates regni ejus duo erant episcopi, unus catholicus, alter Arrianus. Hic Ruotheri rex Longobardorum leges composuit, et ipsum codicem edictum appellavit. Erat autem jam 77us annus ex quo Longobardi venerant in Italiam. Postquam vero sedecim annos regnavit et quatuor menses, mortuus est, regnumque filio suo Radoaldo dimisit, ipse autem sepultus est juxta aecclesiam beati Johannis baptistae. Post aliquod tempus quidam homo pro maligna cupiditate aperuit sepulchrum ejus nocte, et tulit omnia ornamenta corporis illius. Apparuit autem [Col. 0799B] ei per visionem beatus Johannes, dicens: Quare ausus es tangere corpus hominis istius? Quamvis non recte crediderit, tamen se michi commendavit. Quia igitur hoc facere praesumpsisti, nunquam amodo eam aecclesiam intrabis. Quod et factum est. Nam quotiens eandem aecclesiam intrare voluit, subito, quasi aliquis cum magno cultello vellet eum in guttur ferire, retro cecidit. Radoaldus igitur post mortem patris accipiens regnum, tulit uxorem Guntbirgam, filiam Agilolfi et Theodelindae. Ista Guntbirg fecit aecclesiam sancti Johannis baptistae in Ticinensi civitate, sicut mater ejus fecit in Modicia, et decoravit eam ornatibus et ditavit opibus, in qua et ipsa sepulta est. Haec dum accusata esset [Col. 0799C] apud maritum suum, quod commisisset adulterium Carellus, servus ejus, petivit a rege, ut ad singulare certamen pugnare sibi liceret cum illo qui dominam suam infamavit; pugnansque [1033 1Kb] cum eo coram omni populo, eum prostravit, sicque regina pristinum honorem recuperavit. Rex vero Radoaldus [1034 1Kb] , ut dicunt, cum adulterasset uxorem cujusdam Langobardi, ab eo occisus est, cum jam per quinque annos et septem dies regnasset. Cui successit Aripertus, filius Gundoaldi, qui fuit frater Theodelindae reginae. Hic fecit aecclesiam in honore domini Salvatoris in Ticino, et decoravit eam variis ornamentis ditavitque substantiis.

Igitur Mauricius imperator postquam regnavit annis 21 cum filiis suis Theodosio et Tyberio et [Col. 0799D] Constantino, occidit illos Focas, qui fuit strator Prisci patricii, et ipse regnavit. Qui postquam regnavit annis 8, Heraclius, qui regebat Africam, rebellavit ei, et veniens cum exercitu, occidit eum, et suscepit imperium. Quo post 27 annos [1035 1Kb] defuncto, filius ejus Constantinus suscepit imperium; sed post quatuor menses per venenum exstincto, Heracleonas, frater ejus, cum matre Martina regnum invaserunt. Quibus mox dejectis, Constans, filius Constantini, regnavit annis 28.

[Col. 0800A] Aripertus rex postquam apud Ticinum Longobardos rexerat per annos 9, mortuus est, et reliquit regnum ipsum duobus filiis suis: Perhtari [1036 1Kb] et Goteperto; et Gotepertus [1037 1Kb] sedebat in Ticino, Perhtari in Mediolano. Denique facientibus malignis hominibus, surrexit odium et discordia inter ambos fratres, in tantum ut alter ab altero regnum tollere decertaret. Pro hac causa Gotepertus direxit Garibaldum ducem Taurinensem ad Grimoaldum ducem Beneventanum, ut veniret et adjuvaret eum contra fratrem suum, promittens ei dare sororem suam uxorem, si eum adjuvaret. Garibaldus vero fecit fraudem contra dominum suum, deditque Grimoaldo [1038 1Kb] consilium, ut veniret et regnum Longobardorum, quod ambo fratres, qui erant adolescentes, [Col. 0800B] dissipabant, apprehenderet, utpote qui habebat jam maturam aetatem, et erat consilio bonus et fortis in virtute. Audiens haec Grimoaldus, statim elevavit animum suum ad accipiendum regnum Longobardorum, et ordinans filium suum Romoaldum ducem in Benevento, ipse cum electa multitudine virorum apprehendit viam contra Ticinum, et per omnes civitates misit, et faciebat sibi amicos, ut regnum accipere posset; Trasemundum vero Capuanum comitem misit per Polentiam et Tusciam, ut omnes Longobardos de partibus illis in ejus adjutorium [1039 1Kb] invitaret. Quod et fecit, et cum magno adjutorio apud Aemiliam ei occurrit. Igitur Grimoaldus cum venisset Placentiam, misit Garibaldum [Col. 0800C] ante se, ut Goteperto [1040 1Kb] nunciaret de ejus adventu. Audiens hoc Gotepertus, quesivit consilium ab eodem Garibaldo [1041 1Kb] in quo loco prepararet hospicium Grimoaldo. At ille respondit, dignum esse, ut Grimoaldus, qui causa illius venerat et sororem ejus accipere debebat, hospicium haberet intra palatium. Quod ita factum est. Predictus ergo Garibaldus, seminator maliciae, dixit ad Gotepertum: Quando veneris cum Grimoaldo ad colloquium, habeto loricam subtus vestimentum, quia ipse te occidere querit. Deinde dixit eadem verba ad Grimoaldum. Cumque die altera venissent ad colloquendum, videns Grimoaldus, quod Gotepertus lorica esset indutus, evaginato gladio interfecit eum, et invasit regnum ejus. Habebat autem Gotepertus filium parvulum [Col. 0800D] nomine Reginpertum, quem rapientes fideles ejus nutrierunt occulte. Sed nec curavit Grimoaldus eum persequi, quia puer adhuc erat. Audiens autem Perhtari, qui apud Mediolanum regnabat, quod frater ejus mortuus fuisset, quanta velocitate potuit, fugit, et ad Cacanum regem Avarum abiit. Uxorem vero illius nomine Rodelindam et parvulum filium nomine Chunibertum [1042 1Kb] transmisit Grimoaldus in Beneventum. Post haec malignus homo Garibaldus, cujus consilio haec omnia facta sunt, non diu super [Col. 0801A] his gaudebat. Erat enim in civitate Taurinense parvus quidam homunculus, natus de propria gente Goteperti. Iste cum sciret, quod Garibaldus ipso sacratissimo die paschali venturus esset ad orationem in aecclesia beati Johannis baptistae, abiit, et ascendit super fontem sacrum baptisterii, et cum sinistra manu tenuit se ad unam columnellam, ubi Garibaldus transire debuerat, cum dextera vero evaginatum gladium sub vestimento tegebat. Cumque prope eum Garibaldus venisset, ille [1043 1Kb] homuncio, evaginato gladio, cum tota virtute qua potuit percussit eum in cervicem, et amputavit caput ejus. Homines autem ejusdem Garibaldi multas illi plagas facientes, ad ultimum occiderunt eum. Qui quamvis sic punitus mortuus fuisset, tamen [Col. 0801B] injuriam et mortem domini sui vindicavit. Grimoaldus autem confirmatus in regno apud Ticinum, occidit Chunibertum, filium Goteperti [1044 1Kb] , et sororem ejusdem Goteberti [1045 1Kb] , filiam Ariperti, duxit uxorem. Beneventanum vero exercitum, cum quo regnum apprehendit, remisit ad propria, ditatum magnis muneribus, sed aliquantos secum retinuit, quibus largissimas possessiones concessit. Audiens autem, quod Perhtari in Scythiam fugisset et apud Cacanum regem Hunorum stetisset, mandavit eidem Cacano, quod si Perhtari in regno suo mansisset, pacem cum Longobardis sicut hactenus habere non posset. Quod Cacanus ut audivit, Perhtari dixit: In qualemcunque partem volueris, vade, quia in meo regno non poteris stare, ne propter te inimiciciam Longobardorum [Col. 0801C] incurram. Perhtari haec audiens, delegit reverti ad Grimoaldum, quia audierat, eum esse misericordissimum. Cum vero venisset ad Laudensem civitatem, misit Unulfum fidelissimum sibi virum ad Grimoaldum, qui suum ei nunciaret adventum. Hoc audiens Grimoaldus, gavisus est nimium, et mandavit ei promittendo, quod nullum malum haberet, si ad eum veniret. Igitur Perhtari ad Grimoaldum ingressus, voluit se ad pedes ejus jactare; sed Grimoaldus non permittens eum hoc facere, retinuit eum et osculatus est eum. Tunc dixit Perhtari ad Grimoaldum: Servus tuus sum. Potui quidem vivere inter paganos, sed audiens te christianissimum et misericordissimum, pro tuo bono [Col. 0801D] nomine veni ad te. Tunc rex promisit ei jurejurando coram omnibus dicens: Per eum qui me nasci fecit, quandoquidem ad meam fidem venisti, nullum malum erit tibi. Et dedit ei optimam domum, precipiens suis ministris, ut omnia quae sibi essent necessaria ex publico abundantius haberet. Tunc Ticinenses omnes coeperunt ad eum concurrere et quasi notum salutare. Statim maliloqui accedentes ad Grimoaldum, dixerunt ad eum: Nisi Perhtari citius occideris, regnum non habebis; omnes enim ad [Col. 0802A] eum concurrunt, et propter eum te forte occidere habebunt. His verbis Grimoaldus credulus, oblitus est quod illi juravit, et qualiter illum occideret cum suis tractavit. Denique per consilium misit ei ad coenam diversos cibos et optimum merum ac diversas potiones, ut cum per noctem quasi mortuus jaceret, levius occidi posset. Sed cum ad coenam sedisset, venit ad eum suus quondam serviens, afferens ei cibum quem misit ei rex, et cum posuisset eum super mensam, finxit se salutare Perhtari, et mittens caput sub mensam, clam nunciavit ei consilium Grimoaldi. Qui statim vocavit ad se pincernam suum, precepitque ei, ut in fiala aurea sibi misceret, sed semper aquam solam in eam mitteret. Tunc missi regis rogabant eum ex mandato [Col. 0802B] ejus, ut laetus biberet et in honore Grimoaldi fialam totam consumeret. Ille autem dicebat se cum gaudio bibere totamque fialam in honore ejus effundere. Nichil autem bibebat nisi aquam. Pergebant igitur ministri regis, nunciantes ei, quod multum vinum biberet Perhtari et jam ebriosus esset. Ille vero cum gaudio dixit: Bibat ille ebriosus hodie, cras enim evomet eadem vina cum sanguine. Interea clamavit Perhtari ad se Unulfum fidelissimum suum, et indicavit ei regis voluntatem et consilium. Quod audiens Unulfus, vocavit puerum suum, et precepit ei, ut lectum sibi faceret juxta Perhtari lectum. Coena vero peracta, cum misisset rex homines suos, qui Perhtari custodirent, ne fugere potuisset, intravit Perhtari in cubiculum, ubi dormire [Col. 0802C] debuit cum Unulfo et vestarario suo fidelissimo, nunciavitque eidem vestarario, quod de morte sua rex cogitaret, et ait: Si ego effugere potuero, tu finge loquendo ad homines regis, quod ego dormiam in isto cubiculo, et forsan effugiens de manibus eorum me liberabo. Quod cum ille gratanter se facturum promitteret, tulit Unulfus culcitram et pellem ursinam, et posuit supra dorsum Perhtari, et coepit eum quasi servum rusticanum cum vecte cedere et cum pugno in collo pellendo extra regiam [(229) 1Kb] jactare. Cumque milites regis interrogarent quid hoc esset, Unulfus dixit: Servus iste rusticanus fecit michi lectum juxta lectum Perhtari, qui sic ebrius est, ut dormiat quasi sit mortuus. Hoc illi audientes et verum [Col. 0802D] esse credentes, laeti facti sunt, et Perhtari quasi servum rusticanum exire dimiserunt. Vestararius autem ille fidelissimus in cubiculo mansit, illudque claudens, firmiter obseravit. Quod videntes servi regis, reversi sunt ad dominum suum. Unulfus autem per funem deposuit aliquantos viros ad Perhtari dominum suum, qui cum illo irent. Pergentes igitur simul fugere coeperunt, et cum invenissent caballos in prato, apprehenderunt eos, et caballicaverunt, et in ea nocte pervenerunt ad civitatem Astensem, ubi [Col. 0803A] erant verissimi amici [1046 1Kb] Perhtari, quia eadem civitas necdum subdita erat Grimoaldo; indeque fugiens in civitatem Tauriniensem, pervenit in Franciam; sicque Deus omnipotens Perhtari innocentem a morte liberavit, et Grimoaldum ne homicidium faceret custodivit. In crastinum vero Grimoaldus sperans, quod Perhtari dormiret in hospitio suo, misit ad eum homines qui eum adducerent; et ab eodem loco usque ad palatium fecit stare homines hinc et illinc, ne per qualecumque ingenium posset effugere. Cumque venissent missi a rege, coeperunt clamare ad regiam ubi vestararius ille manebat, ut Perhtari a somno excitarent. Vestararius autem ille dicebat: Misericordiam cum eo facite et dormire illum permittite, quia de via lassus est et adhuc nimium [Col. 0803B] dormit. Qui cum hoc regi renunciarent, ait: Sero sic ebrius fuit, ut adhuc evigilare non possit. Iterum misit, ut festinantius adduceretur. Qui venientes ad januam ubi eum dormire sperabant, magnis vocibus ut eum excitarent clamabant. Vestararius ille iterum eos rogabat, ut eum aliquantulum dormire permitterent. Qui irati dixerunt: Satis jam dormivit ebriosus ille; et calcibus rumpebant regias, et ingressi cubiculum, requirebant eum in lecto, et non invenientes, interrogabant vestararium, quid factum sit de illo. Qui eum fugisse respondit. Quem illi apprehendentes per capillos, fustibus cedebant, eumque, ligatis post tergum manibus, ad regem ducebant, dicentes: Iste sapit, quomodo Perhtari fugit, [Col. 0803C] et ideo dignus est morte. Rex autem solvi eum precepit, et per ordinem, qualiter Perhtari fugisset, edicere jussit. Qui omnia sicut facta fuerant enarravit. Tunc rex interrogavit circumstantes, dicens: Quid homo iste promeruit, qui tale malum fecit? Qui omnes responderunt, mala morte illum mori debere. Rex autem dixit: Per illum qui me nasci fecit, bene debet homo iste habere, qui se pro domino suo morti voluit tradere. Tunc precepit eum inter suos vestararios esse, multa ei promittens, si sibi talem fidem servaret, qualem Perhtari servavit. Deinde requisivit rex, quid de Unulfo factum sit. Qui ait: In aecclesiam sancti Michaelis archangeli fugit. Statim rex misit ad eum, promittens nullum malum eum habiturum, tantum festinantius veniret [Col. 0803D] ad eum. Unulfus hoc audiens, festinanter ad palatium venit, et ad pedes regis se protinus misit. Quem cum rex interrogaret qualiter Perhtari effugeret, ille omnem rei veritatem ei narravit. Tunc rex coram omnibus collaudans prudentiam ejus et fidem, dedit omnes divitias suas in illius potestatem, ut esset honoratissimus in palatio suo. Post aliquantos dies interrogavit eum rex, utrum secum aut cum Perhctari libentius esset. Ille autem coepit jurando dicere, quod magis optaret cum Perhctari mori, quam ubicumque in maximis deliciis vivere. Deinde vocavit vestararium illum, et jussit eum, [Col. 0804A] utrum melius sibi videretur in palatio esse an cum Perhctari in peregrinationem ire. Ille autem eadem verba dicebat, quae et Unnulfus antea dixerat. Rex autem cum audisset, gavisus est valde, et laudavit fidem illorum, dixitque ad Unnulfum: Quodcumque volueris de domo mea tolle, homines vel caballos vel quaecumque alia, et vade ad dominum tuum sine aliqua lesione. Similiter dixit ad vestararium illum. Illi autem tulerunt omnia sibi necessaria, et cum licentia regis Grimoaldi perrexerunt ad dilectissimum dominum suum Perhtari in partes Francorum.

Hoc tempore Dagobertus regnum Francorum tenebat, cum quo Grimoaldus pacem firmam habebat. Romanum vero imperium Constantinus, Constantis [Col. 0804B] filius, accepit, et per 17 [1047 1Kb] annos tenuit. Post haec Grimoaldus flebotomavit se in palatio, et cum post novem dies vellet sagittare columbam unam, disrupta est vena de ejus brachio, et mortuus est. Hic in edicto, quod rex Ruotheri fecit, aliquanta capitula annexuit. Fuit autem corpore maximus et audacissimus, capite calvo, barba longa, consilio et virtute primus. Sepultus est in aecclesia sancti Ambrosii, quam ipse fecit. Reliquit autem filium suum Garibaldum, quem de filia regis Ariperti habuit, successorem regni, adhuc puerum, Romoaldum vero filium suum jam in Benevento ducem constituit.

Igitur Perhtari cum esset in Francia, propter [Col. 0804C] timorem Grimoaldi, quia foederatus erat cum rege Francorum, voluit fugere in Britanniam. Cumque navigasset per pelagus, subito audivit a litore dicentem: Si Perhtari est in ista navi, dicite illi, ut revertatur in patriam suam, quia jam tres dies sunt, ex quo rex Grimoaldus mortuus est. Quod cum audisset Perhtari, ibat prope litus, ut videret illum qui loquebatur. Sed cum neminem inveniret, consideravit quod angelus haec diceret; statimque reversus, venit Ticinum, et invenit ibi multitudinem Longobardorum, qui eum cum gaudio susceperunt. Expulit autem Garibaldum puerum, filium Grimoaldi, de regno, et post mensem tercium ordinaverunt eum Longobardi regem super se. Erat enim homo justus et in Christi fide rectus et nutritor pauperum. [Col. 0804D] Misit autem in Beneventum, et fecit exinde venire Rodelindam uxorem suam et Cunibertum filium suum, quos Grimoaldus illuc direxit in exilium. Post haec idem Perhtari fecit monasterium in eodem loco unde prius fugerat, et fecit illud dedicari in honorem Dei et sanctae virginis Agathae, in quo multas virgines congregavit, multaque ornamenta et substantias ibi dedit. Fecit autem et uxor ejus Rodelinda aecclesiam in honorem sanctae Dei genitricis et Virginis Mariae foris muros Ticini, in loco qui dicitur ad Perticas, decorans eam mirificis ornamentis.

[Col. 0805A] Igitur Perhtari cum regnaret solus per annos 7, in octavo anno ordinavit Cunibertum filium suum in regno, ut pariter regnarent, et regnaverunt pariter per decem annos. Cumque in omni tranquillitate regnarent, surrexit contra eos filius diaboli, Alachis [1048 1Kb] nomine, de Tridento; sed Chunibertus, filius regis, diligens Alachis [1049 1Kb] , revocavit eum in gratiam patris sui. Sepe quippe voluit rex interficere Alachin [1050 1Kb] ; sed Chunibertus semper rogavit pro eo, sperans quod aliquando ei fidelis esset; insuper non cessavit rogare patrem, ut daret ei ducatum Brixiae. Perhtari vero dixit: Ad tuam perditionem hoc rogas, ut talis potentiae virtutem Alachi dem, ut possit regnare. Civitas namque Brixiana semper habuit multitudinem de nobilibus Longobardis; [Col. 0805B] propter hoc timuit Perhtari, quod Alachis ibi dominaretur. Postquam autem idem Perhtari regnavit per annos 18, defunctus est, et juxta aecclesiam, quam Aripertus pater ejus fecerat, sepultus est. Post mortem vero ejus Chunibertus, filius ejus, tulit uxorem nomine Ermelindam, de genere Angli saxonum. Alachis vero oblitus omnia bona, quae in eum fecit Chunibertus, junxit se cum Aldone et Grausone de Brixia et eum multis Longobardis; et cum non esset Chunibertus in Papia, introivit ille in palatium ejus, et rebellavit ei. Quod audiens Chunibertus, fugit intra lacum Larrium juxta Cumam. Facta est autem magna tribulatio omnibus qui eum amabant, maxime clericis et presbiteris, quos Alachis odio habebat. Erat autem illo tempore [Col. 0805C] in Ticinensi aecclesia episcopus nomine Damianus, sanctissimus homo atque sapientissimus. Hic videns, quod Alachis haberet palatium, ne aecclesia sua vel ipse aliquod malum pateretur, misit ad eum cum benedictione aecclesiae suae diaconum suum nomine Thomam, sapientem hominem et religiosum. Cumque nunciatum esset ei, quod veniret ad eum Thomas diaconus cum benedictione episcopi sui, Alachis, pro eo quod omnes clericos odio habebat, mandavit ei, dicens: Si femoralia, id est bracas mundas habet, intret ad me, sin autem, foris stet. Thomas autem respondit: Nunciate ei, quia munda femoralia habeo; nam hodie lotas indui vestes. Ille autem remandavit ei: Non dico de femoralibus, sed [Col. 0805D] de eo quod intra femoralia habet. Ad haec Thomas diaconus respondit: Deus solus potest de his causis reprehensionem in me invenire, ille autem non potest. Cumque illum intrare fecisset, cum magna ira locutus est ei. Quod audientes omnes clerici, timuerunt nimium sperantes quod in illa civitate propter crudelitatem ejus vivere non possent, coeperuntque tantum desiderare et amare Chunibertum regem suum, quantum audierunt Alachin crudelem et superbum. Unde crudelitas ejus et superbia non duravit per tempora multa. Denique cum quadam die solidos super mensam suam numeraret, unus tremissis [Col. 0806A] decidit, quem filius Aldonis adhuc puerulus de terra collegit eique reddidit. Qui sperans, quod ipse puer adhuc nichil intellegeret, dixit: Pater tuus multos habet de istis; si Deus voluerit, in proximo tempore michi daturus est eos. Cum autem puerulus ad vesperum rediret domum, interrogavit eum pater suus, si rex aliquid dixisset ad eum. Qui cum ei nunciasset omnia facta et dicta, timuit Aldo fortiter, et vadens ad fratrem suum Grausonem, nunciavit ei regis verba, statimque coeperunt ambo consiliari cum amicis suis de interitu regis. Mane autem perrexerunt ad palatium, et sic ad Alachin locuti sunt: Quid dignaris semper stare in civitate? Ecce tota civitas et universus populus tibi fidelis est, et ebriosus ille Chunibertus in tantum humiliatus est, [Col. 0806B] ut jam amplius virtutem aliquam contra te habere non possit. Exi ergo de civitate, et vade in venationem cum juvenibus tuis, nos autem cum aliis fidelibus tuis defendimus tibi hanc civitatem; sed et hoc promittimus tibi, ut in proximo tempore caput inimici tui Chuniberti adducamus tibi. Alachis autem juxta suasionem eorum exivit de civitate in silvam ad venandum cum hominibus suis. Aldo vero et Grauso ierunt ad lacum Cumacinum, et ingressi navim, perrexerunt ad regem Chunibertum, et jactantes se ad pedes ejus, veniam petebant de hoc quod contra eum fecerunt, et indicaverunt ei, quale malum eis facere voluerit Alachis et quale consilium dederint ei. Quod audiens rex Chunibertus, gavisus est valde, et sacramentum inter se dederunt, et statuerunt [Col. 0806C] diem, quando Chunibertus Ticinum veniret ipsique eum in civitatem intromitterent. Constituto autem die venit Chunibertus, et illi, sicut promiserant, gratanter eum susceperunt. Tunc omnes simul, episcopus et presbiteri et clerici, juvenes et senes, cum gaudio cucurrerunt ad eum, gratias agentes Deo pro reditu ejus, et alii amplexabantur genua ejus, et alii pedes; sed et ille quos potuit familiariter osculatus est. Subito autem nuncius exinde veniens ad Alachisum, dixit ei, quod Aldo et Grauso non tantum caput Chuniberti, sicut promiserant, sed et totum corpus ejus adduxissent et in palatium misissent. Quod ille audiens, contristatus est valde, et cum magno furore discedens, [Col. 0806D] ivit per Placentiam, et multas civitates, alias per blandicias, alias vi apprehendens congregavit omnes quos potuit, ut cum Chuniberto pugnaret. Cumque Chunibertus econtra suos colligeret, convenerunt in campo qui Coronatus dicitur, ibique steterunt. Misit autem Chunibertus ad Alachisum dicens: Ut quid perit tanta hominum multitudo? Pugnemus ego et tu, et qui vicerit, regnum teneat. Alachis autem noluit. Cui dixit unus de populo suo, genere Tuscus: Quare non pugnas cum eo? Tu es fortissimus et audacissimus, et cur non exis cum audacia, ut pugnes cum eo? Alachis respondit: Chunibertus [Col. 0807A] quamvis ebriosus sit, tamen satis est fortis; nam tempore patris sui quando eramus pueri, erant in palatio verveces majores, et Chunibertus apprehendit quemvis illorum per lanam de dorso, et portavit cum una manu, quod ego facere non poteram. Quod audiens Tuscus ille, dixit: Si tu cum illo pugnare non poteris, nec me amplius in adjutorium habebis; et statim relicto eo, ivit ad Chunibertum, et indicavit ei omnia haec. Cum autem jam prope esset ut jungere se deberent ad pugnam, diaconus quidam nomine Seno, multum amans Chunibertum et timens quod in eadem pugna moreretur, dixit ad eum: Domine mi rex, omnis spes nostra in te est; si tu mortuus fueris in pugna, omnes nos ille crudelissimus Alachis per diversa occidet tormenta. Placeat [Col. 0807B] itaque tibi consilium meum, et da mihi omnia arma tua, et ego vadam et pugnabo cum isto adversario. Si ego mortuus fuero, tu recuperabis causam tuam; si vicero, majorem inde habebis gloriam, quia per servum tuum habebis victoriam. Cumque Chunibertus hoc omnino recusaret, rogaverunt eum fidelissimi sui qui aderant, ut ei consentiret. Tunc ille consensit, indutumque diaconem omnibus armis suis pro se ad pugnam misit. Cumque pugnarent ambae partes, Alachis semper intendebat, ubi Seno diaconus stabat, putansque quod Chunibertus esset, impugnavit eum et occidit, et cum gaudio caput ejus abscidi precepit, levansque illud in hasta, gratias egit Deo, quod Chunibertum occiderit. Sed cum cassidem de capite illius tulissent, apparuit quod [Col. 0807C] clericus esset. Tunc Alachis cum ira magna exclamavit: Heu me, nichil fecimus, quando hanc pugnam commisimus, in qua clericum occidimus; et statim tale votum vovit, quod si victoriam de Chuniberto haberet, puteum unum de clericorum testiculis impleret. Igitur Chunibertus videns suos deficere, putantes ipsum mortuum esse, ostendit se eis, confortans eos et dicens: Nolite timere, modo enim debemus inimicos nostros vincere. Iterum preparaverunt se ambae partes ad pugnam, et cum [1051 1Kb] jam prope esset ut se conjungerent [1052 1Kb] , rursum mandavit Chunibertus ad Alachisum dicens: Cur perit populus? Pugnemus nos duo, et qui vicerit dominetur omni huic populo. Cumque Alachiso sui homines dicerent: Quare non pugnas cum eo? ille respondit: [Col. 0807D] Non possum hoc facere, quia video imaginem sancti Michahelis archangeli inter hastas suas, ubi ei juravi. Tunc unus ex illis dixit ei: Propter timorem videtur tibi quod non est, et jam tibi tardum est hoc dicere. Congredientibus autem utrisque partibus, multi utrimque ceciderunt; Alachis quoque cecidit, et Chunibertus, adjuvante Domino, victoriam habuit. Caput autem Alachis et crura abscisa sunt, et solum corpus truncum remansit. Rex vero cum gaudio et victoria reversus est Ticinum.

Cum ista fierent apud Longobardos trans Padum, [Col. 0808A] Romoaldus, filius Grimoaldi, dux Beneventanorum, congregato exercitu, coepit expugnare Tarentum et Brundisium, et totam illam regionem sibi subjugavit. Diederada vero, uxor ejus, fecit monasterium in honore sancti Petri apostoli foris muros civitatis Beneventanae, in quo puellarum Christi fecit conventum. Postquam regnavit Romoaldus per annos 16, mortuus est, et filius ejus Grimoaldus rexit Beneventum per triennium, duxitque uxorem Wigilindam, filiam regis Perhtari, sororem Chuniberti. Post mortem Grimoaldi Gisolfus, frater ejus, dux factus est, et tenuit ducatum per annos 17. Hic uxorem habuit Winibirgam, filiam Radoaldi ducis.

Circa haec tempora, cum jam per multos annos monasterium sancti Benedicti in Casino monte esset [Col. 0808B] derelictum, venerunt Franci de Celmania et de Aurelia in eundem locum, et dum se fingerent jacere in eodem loco ubi jacebant corpora sancti Benedicti et sanctae Scholasticae, tulerunt ossa eorum et portaverunt in patriam suam, ubi facta sunt duo monasteria, unum in honore sancti Benedicti, aliud in honore sanctae Scholasticae Sed nos certum credimus, illud venerabile os, divina semper ruminans verba, et oculos, semper caelestia videntes, et alia membra illius, quamvis dissoluta, in eodem loco remansisse. Solum enim corpus Domini non vidit corruptionem, aliorum vero corpora sanctorum, quamvis in aeterna gloria reparanda sint, tamen in hoc seculo dissoluta sunt.

Dum haec in Italia geruntur, orta est heresis apud [Col. 0808C] Constantinopolim, quam excitaverunt Georgius patriarcha Constantinopolitanus et Macharius et Pyrrus et Petrus et Paulus, separantes in Christo deitatem et humanitatem. Propter quam causam Constantinus imperator fecit congregari centum quinquaginta episcopos, inter quos fuerunt duo legati sanctae Romanae aecclesiae missi a papa Agathone. Johannes diaconus et Johannes Portuensis epyscopus, factoque concilio dampnaverunt heresim predictam. Eadem vero hora tantae telae arancarum in medio populi ceciderunt, ut omnes exinde mirarentur. Hoc autem visae sunt significare, ut heresis illa esset exinanienda. Predictus autem Georgius patriarcha ab episcopis ammonitus et correctus est, alii vero in sua perfidia permanentes, ab omnibus episcopis [Col. 0808D] anathematizati sunt. Haec est sexta synodus universalis, id est quam mundus universus tenet.

His quoque temporibus per octavam indictionem eclypsis lunae apparuit, et secundo die intrantis Mai eclypsis solis facta est hora diei decima, ac deinde mense Julio, Augusto et Septembre mortalitas magna facta est. Tunc visibiliter multis hominibus apparuerunt duo angeli, unus bonus et alter malus ambulantes per Urbem tempore nocturno, et ille malus angelus tenebat venabulum in manu, et per jussionem [Col. 0809A] boni angeli de quacumque domo januam percutiebat, alia die omnes homines de eadem domo moriebantur. Post haec cuidam homini bono per visionem dictum est, quod ipsa mortalitas non cessaret, nisi in aecclesia sancti Petri quae dicitur Ad vincula dedicaretur altare in honore sancti Sebastiani martyris. Quo facto, mortalitas cessavit.

Interea rex Chunibertus cum quodam fidelissimo suo consiliatus est quomodo Aldonem et Grausonem occideret. Cumque de hac re inter se loquerentur, stantes prope fenestram quandam, subito in fenestra illa musca consedit. Quam Chunibertus occidere volens, cum cultello, quod in manu tenebat, pedem illius tantum abscidebat. Cumque Aldo et Grauso ad palatium regis tenderent et jam appropinquarent, [Col. 0809B] obviavit eis unus homo pede truncato, et dixit eis quod Chunibertus rex vellet eos occidere. Hoc illi audientes, fugerunt in aecclesiam sancti Romani martyris, et absconderunt se post altare ipsius aecclesiae. Cumque hoc regi nunciatum fuisset, statim vocavit ad se illum fidelissimum suum, cui hoc soli crediderat, et dixit ei: Quare consilium meum credidisti cuicumque homini? Ille cum tremore respondit: Domine mi rex, tu scis, quia, postquam michi locutus es, nunquam de tuo conspectu foras exivi, et quomodo hoc alicui homini dicere potui? Tunc rex mandavit ad Aldonem et Grausonem, ut quid in aecclesiam fugissent. Qui responderunt: Quia audivimus quod rex nos occidere vellet. Iterum mandavit ad eos rex, interrogans quis eis hoc nunciaret, [Col. 0809C] et dixit quod gratiam suam non haberent, nisi hoc sibi manifestarent. Tunc illi omnia quae facta fuerant manifestaverunt, dicentes: Quia obviavit nobis unus homo pede truncato usque ad geniculum, et ipse hoc nobis nunciavit. Tunc rex Chunibertus intellexit, quod musca illa diabolus fuisset et ipse hoc eis nunciasset, statimque vocavit eos ad se, et reddidit eis gratiam suam, et usque ad mortem habuit eos honoratos.

Inter haec Constantinus imperator mortuus est, et Justinianus, filius ejus minor, tenuit regnum per annos decem. Contra hunc Leo quidam venit, apprehensumque naso detruncavit, ejiciensque de regno, ipse per annos tres regnavit, et illum in insulam [Col. 0809D] quamdam exiliavit. Iterum Tyberius hunc Leonem de regno expulit, ipseque regnum tenuit, et illum in custodiam posuit. Post haec Justinianus regnum suum per adjutorium Terebelli regis Bulgarum recepit, et Leonem atque Tiberium coram populo in medio circo decollari fecit.

His diebus rex Anglisaxonum nomine Cedoaldus, qui multas pugnas in sua patria commisit, ad Christum conversus est, et tendens Romam, venit ad Chunibertum regem, a quo cum magno honore susceptus, ivit Romam, et a beato Sergio papa baptizatus, Petrus nominatus est, et cum adhuc in albis esset, mortuus est, et in aecclesia sancti Petri sepultus.

Hoc etiam tempore fuit in regno Francorum vir [Col. 0810A] nomine Arnulfus, Deo amabilis, qui relicto seculo postea episcopus factus est.

Cunibertus vero postquam regnavit annis 12 solus post mortem patris, mortuus est, regnumque filio suo Lioperto adhuc parvulo dimisit, cui Asprandum virum sapientem nutritorem constituit. Post octo menses Reginpertus dux Taurinensium venit cum exercitu adversus Asprandum et Ruotharium duces Pergamensium, et pugnans cum eis, vicit eos, et apprehendit regnum; sed eodem anno mortuus est. Cujus filius Aripertus iterum pugnavit adversus Liopertum regem apud Ticinum, et Liopertum in pugna vivum apprehendit, Asprandus vero nutritor ejus in insulam Cumacinam fugit. Dux autem Ruotharius cum redisset Pergamum, Aripertus cum [Col. 0810B] magno exercitu obsedit et expugnavit civitatem, apprehensoque Ruothario, fecit radi caput ejus et barbam, et exiliavit eum, ubi post aliquantum tempus mortuus est. Liopertum vero puerum misit in balneum, et clausit januam super ipsum, sicque nimio calore mortuus est.

Aripertus autem cum securus jam regnaret, apprehendit Sigibrandum, filium Asprandi, et excoecavit eum et omnes parentes ejus per diversa tormenta afflixit, Liutprandum autem, filium ejus minorem, tenuit in carcere; et quia adhuc erat puerulus, personam ejus despexit, et noluit ei facere aliquod malum, insuper dimisit eum ire ad patrem suum. Igitur Liutprandus venit ad patrem suum in Bawariam, quo ipse jam dudum fugerat eundem Aripertum, ad [Col. 0810C] ducem Theodebertum, stetitque cum eo per annos 9. Quo cum venisset Liutprandus, cum gaudio magno est susceptus.

Hoc tempore apud Gallias in regno Francorum sub nomine majoris domus principabatur Ansgis, filius Arnolfi supradicti, qui nomen trahere videtur ab Anchisa Trojano. Igitur postquam Asprandus per novem annos mansit in Bawaria, movit exinde Theodepertum Bawariorum ducem, et cum exercitu venit in Italiam, pugnavitque cum Ariperto, et mortui sunt multi de partibus utrisque. Sed quamvis in ipsa pugna nox finem fecisset, certum est tamen quod Bawarii fugerunt, et Aripertus cum victoria rediit ad castra. Qui cum noluisset manere in castris sed [Col. 0810D] iret in Ticinum, fecit desperationem populo suo, et adversariis dedit audaciam. Postquam vero civitatem intravit et sensit iratum sibi esse populum pro tali facto, habuit consilium, ut fugeret in Franciam, et tulit de palatio aurum quantum voluit, et exivit. Cumque Ticinum fluvium oneratus auro transnatare voluisset, suffocatus ab aqua, mortuus est. Alio die inventum est corpus illius, et sepultum est in aecclesia domini Salvatoris. Post cujus mortem Asprandus Longobardorum regnum tenuit, et solummodo tres menses regnavit, vir per omnia bonus et cujus sapientiae pauci homines assimilari possunt. Videntes autem Longobardi quod Asprandus moreretur, fecerunt sibi regem filium ejus Liutprandum, patre adhuc vivente.

[Col. 0811A] Phylippicus autem Justinianum imperatorem occidit, regnumque ejus per annum et sex menses tenuit; surrexit enim contra eum Anastasius, qui et Arthemius dictus est, et ejecit eum de regno oculosque ejus erumpere fecit. Anastasius autem cum mitteret naves in Alexandriam contra Sarracenos, divertentes milites Constantinopolim exquisierunt Theodosium, orthodoxum virum, et invitum per violentiam posuerunt in regnum. Exiens autem idem Theodosius de Constantinopoli in Niceam, pugnavit contra Anastasium, et vicit eum, tulitque ab eo sacramentum, et eum clericum fieri jussit, et postea presbiterum ordinari fecit. Mortuo autem Theodosio post annum unum, Leo factus est imperator.

[Col. 0811B] Apud regnum Francorum illo in tempore Pippinus regnavit, qui fuit nimium audax semperque ab hostibus victoriam habuit. Hic habuit filios, sed ex eis Karolus optimus extitit, qui post eum regnum accepit.

Circa haec tempora compunctus divino amore Patronax de Brixia venit Romam, et per exhortationem [1053 1Kb] beati Gregorii, tunc temporis papae, venit in Cassinum castrum, coepitque ibi habitare cum simplicibus hominibus, qui tunc ibi residebant. Qui deinde eundem venerabilem virum Petronacem fecerunt sibi seniorem. Coeperunt autem statim ad eum concurrere multi viri nobiles, et adjuvante divina gratia, pro meritis beati patris Benedicti, reparavit [Col. 0811C] priora habitacula, vivensque cum omnibus sub jugo sanctae regulae secundum ordinem beati Benedicti, sanctum illud monasterium ad bonum perduxerat statum. Huic venerabili viro multa fecit adjutoria dilectus Deo Zacharias papa, dans ei libros sanctae scripturae et alia quae ad utilitatem monasterii pertinent, insuper et regulam, quam beatus pater Benedictus manibus suis scripsit. Ab illo autem tempore, ex quo locus ille destructus est, usque ad jam dictum abbatem Petronacem, completi fuerunt centum et decem anni.

In Francia, mortuo Pippino, filius ejus Karolus, quamvis per multas pugnas, tulit principatum de potestate Reginfridi. Inter haec Liutprandus rex audiens quod Sarraceni depredarentur Sardiniam, [Col. 0811D] dedit magnum precium, et misit in Sardiniam, fecitque inde adduci ossa sancti Augustini episcopi, et posuit illa honorifice in Ticino.

Post haec Karolus rex Francorum misit Pippinum filium suum ad Liutprandum regem, ut tonderet capillos ejus et faceret eum sibi exinde compatrem; quod ille fecit, puerumque cum donis multis ad patrem remisit.

Igitur Liutprandus rex multas aecclesias per loca diversa construxit. Fecit enim monasterium beati Petri apostoli foris muros Ticinensis civitatis, quod dicitur ad Caelum aureum, et sursum in Alpibus in propria sua villa fecit monasterium, quod dicitur [Col. 0812A] Barcetum; itemque in Alonna villa propria monasterium fecit in honore sancti Anastasii martyris. Similiter fecit aecclesiam domini Salvatoris in palatio suo, et ordinavit ibi sacerdotes et clericos, qui cottidie divina officia ibi celebrarent, quod nunquam alii reges ante ipsum habuerunt. Postquam vero regnavit per annos 31 et menses 7, mortuus est, sepultusque est in aecclesia sancti Adriani martyris, ubi et pater ejus sepultus est. Fuit autem sapiens et fortis, amator pacis, culpantibus misericors, castus, orationibus et vigiliis deditus, in elemosinis largus; litteras non novit, sed tamen sic sapiens fuit, ut phylosophis assimulandus sit.

Hucusque de Longobardorum gentis origine ejusque in Italiam ingressione regumque ejus successione [Col. 0812B] strictim descripsisse, imperatorum quoque Romanorum interim regnantium nomina et tempora breviter tetigisse sufficiat, nunc ad ceptae seriei digestionem, unde paululum digressi sumus, descriptio redeat.

(H. m.) Justinus imperator Tyberium comitem excubitorum sibi filium faciens, cesarem appellavit et consessorem suum constituit. Erat imperator pedibus eger, et per hoc magis in lectulo jacuit. Post haec infirmatus, sed post paululum a languore dimissus, convocavit tam Euticium pontificem et senatum, quam omnes sacerdotes et cives, et adducto caesare Tyberio, palam omnibus appellavit eum imperatorem, his sermonibus usus: Ecce Deus benefecit [Col. 0812C] tibi, hunc habitum Deus tibi dedit, non ego. Honora illum, ut tu quoque honoreris ab illo; honora matrem tuam, quae aliquando tibi domina fuit; nosti, quod primum fueris ejus servus, nunc autem filius. Ne gratuleris in sanguinibus, nec communices homicidio, ne malum pro malo reddas, ne in malo inimiciciae michi similis efficiaris; non elevet te habitus hic quemadmodum me; sic attende omnibus sicut tibi; scito quis fueris, ne superbias, et non peccabis. Omnes isti filii tui sunt et servi hos cum videas, omnes qui sunt rei publicae vides. Haec cum dixisset, et facta oratione a patriarcha, cum dixissent omnes: Amen, cecidit caesar ad pedes imperatoris, et dixit ei: Si vis, sum; si vis, non sum. Et imperator ait: Deus, qui fecit coelum et terram, ipse omnia quae dicere [Col. 0812D] oblitus sum in cor tuum mittat. Haec cum loqueretur imperator, replebat lacrimis totum collegium. Post haec Justinus anno 11 regni sui mortuus est, relicto Tyberio successore.

?Anni [1054 1Kb] Justini.

1. (Chr. W.) Primo autem anno Justini, qui est annus dominicae incarnationis 565us, Armenii suscipiunt fidem.

3. (H. m.) A. D. 567. Sophia augusta, accersitis notariis, deferri [1055 1Kb] jussit cautiones debitorum et breves, et dimisit eis omnia. (Chr. W.) Eodem anno Narses patricius Totilam regem occidit Gothosque dispersit.

[Col. 0813A] 4. A. D. 568. Longobardi Italiam petentes, de Pannonia egressi sunt (cf. P. D.).

6. A. D. 570. [* 1Kb] Longobardi Mediolanum intraverunt.

7. A. D. 571 * 1Kb] .

11. (Chr. W.) A. D. 575. Justinus imperator obiit. Quidam scribunt (P. D. III, 11), quod in heresim Pelagianam inciderit, et ideo justo Dei judicio sensu perdito, cum amentia vitam finiverit.

Anni Tyberii.

(H. m.) Anno dominicae incarnationis 576o, Urbis [Col. 0813B] vero conditae millesimo 327o, Tyberius Constantinus, genere Thrax, 55o loco ab Augusto imperium accipiens, coronatus est ab Euticio patriarcha, regnavitque annis 7. Qui mittens adduxit uxorem suam Anastasiam, et coronavit eam. Quae cum coronaretur, clamabant partes: Anastasia, tu vincas. Salva, Domine, quos jussisti imperare. Hoc audiens Sophya, uxor Justini, animo perculsa est; nesciebat enim quod haberet uxorem, volebatque ipsa nubere Tyberio et permanere augusta. Quidam vero dicebant quod, vivente Justino, adamicata fuerit Tyberio, et ipsa persuaserit Justino, ut eum caesarem faceret (cf. P. D. III, 2). Qui cum adhuc vivente Justino preesset palatio, et ut vere christianus thesaurum multum, quem Justinus male congregavit pejusque [Col. 0813C] in ferreis archis reposuit, pauperibus distribueret, Sophya augusta frequentius eum increpavit, dicens: Quod ego per multos annos congregavi, tu in modico tempore expendis. Cui ille ait: Confido in Domino, quia pecunia non deerit fisco regali, tantum pauperes elemosinas accipiant, et captivi redimantur. Hic cum imperialem coronam accepturus esset, eumque juxta consuetudinem in spectaculo circi, ubi reges coronari solebant, populus exspectaret, quidam adversarii insidias ei paraverunt, et Justinianum, nepotem Justini, in imperium sublimare voluerunt. Ille autem prius loca sancta perambulavit, postea vocans ad se pontificem urbis Euticium, cum consulibus et prefectis ceterisque honoratis palatium [Col. 0813D] intravit, et induens se purpura coronamque sibi imponens, sedit super sedem imperialem, et cum magnis laudibus in gloria regni est confirmatus. (H. m.) Quod videntes ejus adversarii, magna confusione sunt cooperti. Justinianus vero post paucos dies veniens, projecit se ad pedes ejus, et ut gratiam ejus haberet, quindecim centenaria auri dedit ei. Ille, ut semper fuit patiens, suscepit eum bene, jussitque eum in palatio semper manere. Sophya quoque, immemor promissionis quam aliquando fecerat Tyberio, temptavit ei fraudem ingerere. Exeunte enim illo ad villam, ut juxta consuetudinem [Col. 0814A] imperialem per 30 dies jocundaretur cum suis ad vindemiam, Sophya Justinianum clam vocavit, eumque in regnum sublimare quesivit. Hoc audiens Tyberius, festinanter Constantinopolim rediit, apprehensamque Sophyam, omnibus suis rebus cam spoliavit, dimittens ei tantum unde viveret, et tollens omnes pueros ejus, de suis fidelibus posuit qui ei servirent, precipiens ut nullus ex his qui ei antea serviebant ad eam accederet. Justinianum vero solis verbis corripiens, in tantum eum postea dilexit, ut filiam suam filio ejus promitteret rursumque filio suo filiam ejus expeteret; sed nescio qua de re hoc ad effectum non pervenit. (P. D. l. l.) Hic itaque quia multas elemosinas cottidie fecit, multum ei Deus aurum demonstravit. (H. m.) Quadam itaque [Col. 0814B] die deambulans per palatium, vidit in pavimento petram, in qua sculptum erat sanctae crucis signum. Et ait: Cruce Domini frontes et pectora nostra signare debemus, et ecce sub pedibus nostris eam calcamus, et jussit eam auferri. Quae cum levaretur, invenerunt aliam simili modo signatam. Cumque et hanc sublevari jussisset, apparuit tercia. Hanc quoque cum levassent, invenerunt plus quam mille centenaria auri. Quo sublato, multum pauperibus largitus est ex eo.

Narses quoque patricius magnam domum habuit, in qua cisternam faciens, multum aurum et argentum in ea recondit, occidens omnes hujus rei conscios preter senem unum, a quo juramentum exigens, omnia ei commendavit. Mortuo autem [Col. 0814C] Narsete, predictus senex ad Tyberium venit, et de eadem pecunia ei indicavit. Qui gavisus misit pueros suos cum eo, qui aperientes cisternam, tantam pecuniam invenerunt, ut per multos dies vix potuisset deportari. Quam more suo pene omnem pauperibus erogavit. Hic, cum temporibus Benedicti papae, vastantibus omnia Longobardis, Roma fame laboraret, multa milia modiorum frumenti navibus ab Aegypto dirigens, eam misericordiae studio relevavit.

Tercio hujus anno rex Persarum congregavit exercitum copiosum contra eum, sed missus ab eo exercitus duce Mauricio Persas vicit, reversusque Mauricius cum victoria, honorifice a Tyberio est [Col. 0814D] susceptus, dataque sibi filia imperatoris Constantina gener ejus est effectus. Similiter et Germano pretori junxit filiam suam Charito, utrumque caesarem creans.

(P. D. III, 13.) Ad hunc Tyberium Helpericus rex Francorum missos suos direxit, et multa dona accepit, et aureos tales, quorum unus solidus libram pensavit, et habebant ex una parte figuram imperatoris et per gyrum scriptum: Tyberii Constantini perpetui Augusti, ex altera parte currum, et hominem super eum qui minabat illum, et ibi erat circumscriptum: Gloria Romanorum

[Col. 0815A] His temporibus beatus Gregorius, tunc archidiaconus, cum fuisset a Pelagio papa Constantinopolim missus, rogantibus fratribus secum commorantibus, maximeque Leandro Hispaniensi episcopo, qui etiam tunc temporis illuc missus fuerat, moralia Job scripsit, et Euthicium ejusdem urbis episcopum, presente Tyberio augusto, in fide resurrectionis errasse convicit (cf. Vitam Greg. et BEDAM).

(P. D. III, 15.) Tyberius autem cum regnaret annis 7, et infirmatus mortem sibi propinquam sentiret, cum consilio Sophyae augustae Mauricium generum suum, genere Capadocum, ad imperium elegit, eique principatum dedit, dicens: In mente habe, ut rectitudinem et justiciam semper ames. Hoc postquam dixit, de hac luce migravit. Quem omnes [Col. 0815B] populi multum planxerunt pro bonitate ejus. Fuit enim summae bonitatis, ad elemosinas promptus, in judiciis justus, in discretione cautissimus, nullum despiciebat, sed omnes cum bona voluntate suscipiebat, et quia dilexerat omnes, ab omnibus dilectus est.

Anni 1058 1Kb] Tyberii.

Cujus anno primo thesaurus magnus sub pavimento palatii et in domo Narsetis patricii inventus est, ut supra dictum est.

2. A. D. 577. Benedictus papa 64us sedit annis 4. [* 1Kb]

[Col. 0815C] 3. (cf. G. Fr.) A. D. 578. Sigibertus, filius Lotharii, interfectus est anno regni sui 14.

6. A. D. 581. Pelagius papa 65us sedit annos 10, menses 2.

7. (Chr. W.) A. D. 582. Tyberius Constantinus obiit.

(H. m.) Anno dominicae incarnationis 583o, ab Urbe condita millesimo 334o, Mauricius, genere Capadocus, 56o loco ab Augusto, primus ex genere Grecorum, adeptus est imperium, regnavitque annis 21. Hic secundo imperii sui anno consul appellatus est, et multos thesauros Urbi donavit. Provexit autem Phylippicum quendam pretorem Orientis, cui et filiam suam Gordiam uxorem dedit, quem [Col. 0815D] tamen postea quasi regni usurpatorem susspiciosum habuit. (Vita Greg.) Hujus temporibus ipso annitente, beatus Gregorius ad gradum Romani pontificatus provectus est, cujus filium idem Gregorius antea de baptismate suscepit; postea tamen idem Mauricius Gregorio papae infestissimus erat. Magnae quippe avariciae et rapacitati deditus erat, pro qua re Gregorius quantum potuit eum corripiebat. Et quia imperatorem non verebatur, ad exercendam in eum tyrannidem prodire nitebatur. (H. m..) Sed eodem anno, qui fuit imperii sui 19us, vir quidam monachico indutus habitu, spatam dextera tenens, a foro usque ad aeneam gladiatoris statuam discurrit, [Col. 0816A] et imperatorem gladio moriturum omnibus pronunciavit. (JOAN. Vita Greg., IV, 3, et H. m.) Quod Mauricius ut audivit, a tyrannide Gregorio inferenda semet continuit, et reversus in se cogitavit, quod Deum lateat nichil, sed reddat omnibus secundum opera eorum, recognoscens etiam excessum, quem in captivatione multorum fecerat---multa enim bella in diversis mundi partibus per diversos duces suos exercuerat---expedire sibi judicavit, in hac vita recipere pro peccato, et non in futura, compositasque scripto preces eidem Gregorio et ad omnes patriarchales sedes et ad omnes civitates et monasteria civitatum sive solitudinum cum cereis et thimiamatibus et pecuniis transmisit, et ut pro peccatis suis intercederent supplicavit, hoc potissimum [Col. 0816B] deprecans, ut hic et non in futuro quae meruit reciperet. Cumque hoc et ipse vehementius per tempora multa lacrimis postularet, quadam nocte dormiens, vidit in visu apud aeneam palatii portam se coram populo multo imagini domini Salvatoris assistere, et vocem terribilem ex eadem imagine se audire, dicentem: Date Mauricium. Et tenentes eum judiciorum ministri, posuerunt eum apud purpureum umbilicum qui illic erat. Cui eadem vox caracteris ait: Ubi vis reddam tibi mala quae fecisti, hic an in futuro seculo? At ille respondit: Amator hominum, domine et judex juste, hic michi potius quam in futuro retribue; et jussit divina vox tradi Mauricium et Constantinam uxorem ejus et filios [Col. 0816C] et omnem cognationem ipsius Focae militi. Evigilans ergo Mauricius vocavit eum qui ante se [1059 1Kb] dormiebat, misitque [1060 1Kb] et vocavit ad se Phylippicum generum suum, quem dudum susspicabatur velle sibi regnum subripere. At ille pro susspicione predicta se perdendum conjiciens, advocatae ad se Gordiae uxori suae, tanquam ultra se non visurae, vale dixit, sacramentoque communionis accepto, ad palatium venit, et cubiculum imperatoris ingrediens, ad pedes ejus procidit. Cui assurgens imperator, ad pedes ejus nichilominus corruit, dicens: Ignosce michi, deprecor, propter Deum, quia peccavi in te; nunc enim certissime novi, quod nichil peccaveris in me. Si quem vero scias in agminibus nostris, qui soleat Focas nominari, dicito michi. Et Philippicus [Col. 0816D] diu secum recogitans, dixit: Unum sic vocatum scio, qui nuper ab exercitu procurator positus, tuo contradicebat imperio. Cum autem imperator quereret de ejus qualitate, Philippicus ait: Est quidem juvenis et temerarius, attamen timidus. Tunc Mauricius ait: Si est timidus, profecto et homicida; et narravit Philippico somnium quod vidit. Porro nocte illa visa est stella quae dicitur cometa. In crastinum vero venit Magistrianus, quem misit ad heremitas, ferens ab eis hujusmodi responsum: Deus, recepta poenitentia tua, salvabit animam tuam, et cum tota domo tua in numero sanctorum te constituet; ab imperio vero cum ignominia et discrimine discedes. His [* 1Kb] [Col. 0817A] auditis, Mauricius glorificavit Deum magnifice, et poenitentiam quidem tenuit, sed avariciae malum adeo non reliquit, ut exercitum in periculosis locis hiemare et victum ab extraneis juberet cum periculo querere, ne videlicet alimenta publica deberet eis ministrare. Quod audiens exercitus, in sedicionem convertitur, exaltatumque super clypeum Focam centurionem acclamavit exarchum. Commoto autem gravi tumultu Constantinopoli, Mauricius mutata veste cum uxore et filiis noctu dromonem conscendit, et fugiens apud Sanctum Antomon venit. At Focas cum exercitu in septimum veniens, imperator efficitur; a quo Mauricius cum uxore ac filiis penes Calcedonem missus decollatur. Verum Mauricius patienter infelicitatem sustinuit, Deum [Col. 0817B] in omnibus invocans, et crebro pronuncians: Justus es, Domine, et rectum judicium tuum. Aiunt autem quidam, quod eo occiso lac cum sanguine fluxerit, ita ut omnes inspicientes dire lamentarentur. Sic ergo imperator etiam naturae legibus celsior factus, vitam commutavit. Porro ex illo tempore non defuerunt Romano imperio variae ac ingentes erumnae.

4. (Chr. W.) A. D. 586. Levigildus rex Wisigotharum Arrianus Herminigildum filium suum ob fidem catholicam, quam a Leandro episcopo percepit, in sancta dominica paschae securi fecit occidi. (BEDA.) Hilpericus, filius Lotharii, unus ex quatuor, obiit, anno 24o regni sui (cf G. Fr.).

6. A. D. 588. Lotharius, Hilperici filius, regnare coepit.

[Col. 0817C] 9. A. D. 591. Gregorius primus papa 66us ordinatur, sedensque annis 13, mens. 6, diebus 10, migravit 4 Idus Mart. anno secundo Focae imperatoris.

13. (Chr. W.---BEDA.) A. D. 595. * 1Kb] Gregorius pontifex synodum episcoporum 24 congregans apud Sanctum Petrum, de necessariis aecclesiae decernit.

14. A. D. 596. Gregorius misit Augustinum predicare [1061 1Kb] Anglis.

15. A. D. 597. Guntrammus rex, filius Lotharii, obiit, anno regni 33o, habens [1062 1Kb] filios duos Theodebertum [Col. 0817D] et Theodericum (cf. G. Fr.).

17. A. D. 599. Hildibertus, filius Sigiberti cum regnaret annis 20, obiit.

18. A. D. 600. [* 1Kb]

19. A. D. 601. [* 1Kb]

21. (Chr. W.) A. D. 603. Gregorius, missis doctoribus [Col. 0818A] Augustino, Mellito, Johanne aliisque pluribus, Anglos ad Christum convertit. Tunica Domini, super quam milites sortem miserunt, in Zaphath procul ab Hierusalem in arca marmorea reperitur, quam Gregorius Anthiocenus episcopus et Thomas Hierosolimitanus et Johannes Constantinopolitanus cum aliis multis episcopis, facto triduano jejunio, ordine pedestri Hierosolimam in ipsa archa perducentes, in aecclesia, ubi crux Domini adoratur, posuerunt. Mauricius poenas scelerum suorum, ut ipse oravit, in hac vita persolvens, a Foca turpiter decollatur.

Anni Focae.

1. Anno dominicae incarnationis 604o, Urbis autem conditae millesimo 355o. Focas quidam, Prisci, [Col. 0818B] ut aiunt (P. D. IV, 27), patricii quondam strator, post ad militiam provectus, deinde a populo procurator factus, ad ultimum vero, vivente adhuc Mauricio imperatore, ab exercitu ad imperium electus, 57o loco ab Augusto, imperium invasit, et octo [1063 1Kb] annis regnavit, habens uxorem Leontiam nomine. (BEDA.) Hujus anno 2o beatus papa Gregorius migravit ad Dominum, et Sabinianus pro eo eligitur ad pontificatum; post quem Bonifacius, cujus rogatu Focas constituit sedem Romanae et apostolicae aecclesiae caput esse omnium aecclesiarum; nam antea Constantinopolitana aecclesia se scribebat primam omnium. Post quem alius Bonifacius, qui fuit a beato Gregorio quartus; cujus [Col. 0818C] item rogatu idem Focas jussit [1064 1Kb] in veteri fano, quod pantheon vocabatur, ablatis idolatriae sordibus, aecclesiam beatae semper virginis Mariae et omnium martyrum fieri, ut ubi quondam omnium non deorum sed daemonum cultus agebatur, ibi deinceps omnium sanctorum memoria coleretur. Hujus tempore Cosdroe rex Persarum adversus publicam rem bella gravissima gerens, multas Romanorum provincias et ipsam Hierosolimam abstulit, et [1065 1Kb] destruens aecclesias ac sancta prophanans, inter ornamenta locorum vel sanctorum vel communium quae abstulit etiam vexillum dominicae crucis abduxit. (H. m.) Focas autem cum homicidia ceteraque mala multa fecisset in populo, Priscus patricius, gener ipsius, dolens, pro his, scripsit [Col. 0818D] Heraclio patricio et pretori Africae, ut filium suum Heraclium mitteret, quatinus contra Focam tyrannum veniret. Qui veniens cum exercitu, pugnavit cum eo, et vicit eum; vulgus autem apprehensum interfecit et igne apud Taurum cremavit.

2. (Chr. W.) A. D. 605. Sanctus Gregorius papa migravit ad Dominum.

3. A. D. 606. Sabinianus papa 67us sedit annum unum, menses 5.

[Col. 0819A] 4. A. D. 607. Bonifacius papa 68us sedit annum unum, menses 8. (Chr. W.) Quo rogante, Focas fecit Romam matrem aecclesiarum.

6. A. D. 609. Bonifacius papa 69us sedit annos 6, menses 8. Cujus rogatu Focas pantheon dedit aecclesiae.

7. A. D. 610. [* 1Kb]

8. A. D. 611. Focas occiditur.

Anni Heraclii.

1. (H. m.) Anno dominicae incarnationis 612o, Urbis autem conditae millesimo 363o. Heraclius, 58o loco ab Augusto, accepit imperium, occiso Foca, regnavitque annis 27. Hic coronatus est a Sergio [Col. 0819B] patriarcha in oratorio sancti Stephani, quod est in palatio, cum desponsata sibi Eudoxia, simulque acceperunt nuptiarum coronas, et una eademque die Heraclius et imperator et sponsus ostenditur. Sequenti anno nascitur imperatori filius de Eudoxia, Heraclius minor, qui et Constantinus novus dictus est; et mortua est augusta eodem anno. Deinde anno sequenti duxit Heraclius inceste Martinam neptem suam, sororis suae filiam, quae coronata est in augustam a Sergio patriarcha heretico. De qua suscepit filium Heraclonam.

Anno imperii sui octavo Heraclius misit in Persidem legatos ad Cosdroen, postulans pacem. Qui sprevit eos, dicens: Non parcam vobis, donec crucifixum, [Col. 0819C] quem Deum esse fatemini, abnegetis, et solem adoretis. Sequenti anno Chaianus rex Avarum direxit aciem contra Thracem; sed missis ab Heraclio legatis, fecit cum eo pacem.

Duodecimo autem imperii sui anno, contracta omni militia sua, movit exercitum in Persidem, multaque praelia cum diversis ducibus committens, per sex annos Persidem devastavit et vicit, occisoque Chosdroe, septimo anno Constantinopolim, ablato a Perside vivifico crucis ligno, rediit, moxque sequenti vernali tempore Hierosolimam tetendit, preciosum illuc lignum reportans, ad gratiarum Deo actiones referendas. [* 1Kb]

[Col. 0819D] (BEDA.) Hujus temporibus Anastasius Persa monachus nobile pro Christo martyrium passus est. Hic natus in Perside, magicas a patre puer didicit artes; sed ubi a captivis christianis Christi nomen acceperat, in eum mox animo toto conversus, relicta Perside, Calcedoniam Hierapolimque Christum querens ac deinde Hierosolimam petiit. Ubi accepta baptismatis gratia, quarto ab eadem urbe miliario monasterium abbatis Anastasii intravit. Ibi septem annis regulariter vivens, dum Caesaream Palestinae orationis gratia venisset, captus a Persis et multa diu verbera passus inter carceres et vincula judice Marzobana, tandem mittitur ad regem Chosdroe, a quo [Col. 0820A] tercio per intervalla temporis verberatus, ad extremum una manu per tres horas suspensus, sicque decollatus, nobile martyrium cum aliis 70 peregit. Mox tunica ejus indutus quidam demoniacus, curatus est. Interea superveniens cum exercitu Heraclius princeps, superatis Persis, christianos qui erant captivati reduxit gaudentes. Reliquiae autem beati Anastasii martyris primum monasterio suo, deinde Romam advectae, venerantur in monasterio beati Pauli apostoli, quod dicitur Ad Aquas Salvias.

(H. m.) Anno imperii Heraclii 15o Arabum, qui et Sarraceni dicuntur, Muhammad princeps habebatur. Hic erat pseudopropheta, sed apud illos magnus estimabatur, ita ut eciam in principio adventus ejus estimarent, hunc esse illum qui ab eis exspectatur [Col. 0820B] Christus. Erat autem oriundus ex stirpe Ismahelis, filii Abrahae. Cum autem inops et orphanus esset idem Muhammad, visum est sibi ad quandam mulierem locupletem et cognatam suam nomine Cadigam introire mercenarius, ad negociandum cum camelis ejus apud Aegyptum et Palestinam, sicut in illis locis mos erat. Paulatim autem fiducia penes ipsam mulierem percepta, quae vidua erat, accepit eam uxorem, et habuit camelos illius omnemque substantiam. Cumque veniret in Palestinam, conversabatur cum Judaeis et christianis, capiebatque quasdam scripturas ab eis. Porro habebat passionem epylemsiae, id est morbum caducum [1066 1Kb] . Quo comperto, uxor ejus valde contristabatur, utpote nobilis, [Col. 0820C] quod se hujusmodi viro copularet, egeno scilicet et epylemtico. Procurabat vero ille placare ipsam, taliter dicens: Visionem quandam angeli Gabrielis contemplor, et haut ferens hujus asspectum, mente deficio et cado. Ipsa vero cum haberet alterum quendam talem amicum suum, propter infidelitatem suam ibi exulantem, indicavit ei omnia verba viri sui et nomen angeli. At ille volens eam reddere certam, dixit ei: Veritatem locutus est; iste enim angelus mittitur ad omnes prophetas. Ipsa ergo prima susceptis verbis ejus credidit ei, et predicavit aliis mulieribus contribulibus suis, prophetam eum esse; et taliter ex feminis fama venit ad viros, primo ad Hebuber, quem et successorem dimisit, et tenuit partem heresis ejus et heredis. Docuit autem auditores suos, [Col. 0820D] quod qui occidit inimicum, vel occiditur ab inimico, paradysum ingreditur; paradysum vero carnalis cibi ac potus et commixtionis mulierum perhibebat capacem, fluvium quoque vini et mellis et lactis ibi esse et affluentem voluptatem multaque alia luxuria et stulticia plena, quae stultis videbantur delectabilia ideoque credibilia.---(Chr. W.) Heraclius a Sergio patriarcha et ab Anastasio quodam aliisque hereticis circumventus, in Euthicianam incidit heresim, et mathematicus factus et astrologus, vidit imperium suum a circumcisis gentibus esse vastandum; mittensque ad Dagobertum regem Francorum, omnes regni ejus Judaeos baptizari petiit et impetravit, ipseque [Col. 0821A] per omnes imperii sui fines et provincias idem fieri decrevit. Post haec Agareni, qui et Sarraceni, gens circumcisa, provincias Heraclii vastant. Contra quos dum Heraclius dimicat, 150,000 militum ejus Sarraceni interficiunt, et spolia eorum Heraclio remittunt. Quae ille percipere nolens; sed vindictam ab eis querens, portas Caspias, quas Alexander Magnus Macedo super mare Caspium fecit et propter multitudinem sevissimarum gentium serari jussit, aperuit, indeque 150,000 auro armata cum omnibus universarum provinciarum militibus contra Sarracenos in praelium misit. Cumque in crastinum essent praeliaturi, ipsa nocte 52 milia de exercitu Heraclii in castris percussit angelus Dei; reliqui cum regredientes appropinquassent Hierosolimam, videns Heraclius [Col. 0821B] se nequaquam resistere posse, merore correptus est, factusque ydropicus, mortuus est (H. m.).

2. [1067 1Kb] A. D. 613.

2. [1067 1Kb] A. D. 614. [* 1Kb]

3. (Chr. W.) A. D. 615. Anastasius Persa monachus factus est.

4. A. D. 616. Deusdedit papa 70us sedit annos septem. [* 1Kb]

6. A. D. 618. Eduinus rex efficitur Anglorum.

11. A. D. 622. Anastasius passus est.

12. A. D. 623. Bonifacius papa 71us sedit annos 5.

[Col. 0821C] 16. A. D. 627. [* 1Kb]

17.(BEDA.) A. D. 628. Honorius papa 72us sedit annos 10, menses undecim, dies 17. Eduinus rex Anglorum baptizatur a Paulino episcopo anno regni sui 11, adventus autem Anglorum in Britanniam 180.

18. (Chr. W.) A. D. 629. Heraclius interfecto Cosroe rege Persarum, crucem dominicam, quam ille abstulit, Constantinopolim rexexit, annoque sequenti Hierosolimam cum debita veneratione reduxit. * 1Kb]

[Col. 0821D] 19. A. D. 630. [* 1Kb] 1.

20. A. D. 631. Lotharius, Hilperici filius, anno regni sui 44 moritur, relinquens successorem filium suum Dagobertum (cf. G. Fr.).

27. (H. m.) A. D. 638. Heraclius ydropicus factus moritur.---Severinus papa 73us sedit annum unum, menses duos.

Anni Constantini.

1. Anno dominicae incarnationis sexcentesimo tricesimo [Col. 0822A] nono, ab Urbe autem condita millesimo trecentesimo nonagesimo Constantinus, filius Heraclii et Eudoxiae, quinquagesimo nono loco ab Augusto, suscepit imperium. Qui, cum regnaret mensibus quatuor, a noverca sua Martina et Pyrro patriarcha veneno potionatur; illoque extincto, ipsa cum filio suo Heraclona dominatur. Unde omnis senatus Constantinopolitanus cum omni populo indignatione justa commotus, Heraclonam repulit, linguaque Martinae et naso Heraclonae absciso, eisque in exilium destinatis, Constantem, filium Constantini, nepotem Heraclii, provehunt. (BEDA.) Cyrus Alexandrinus episcopus et Pyrrus Constantinopolitanus et alii multi heresim instaurant. (H. m.) Sed senatus et tota civitas Pyrrum ut impium cum Heraclona ac matre [Col. 0822B] sua expulerunt; et regnante Constante, Paulus consecratur episcopus, et ipse hereticus. Johannes autem praesul Romanus, collecto episcoporum concilio, omnes hujus heresis fautores anathematizavit. Quo defuncto, Theodorus pro eo papa consecratur. Pyrrus vero tendens in Africam, Maximi religiosissimi illo tempore abbatis sanctorumque pontificum illic consistentium presentatur asspectibus. Qui hunc redargutum ac persuasum ad papam Theodorum Romam miserunt; sed ille ficta, ut post apparuit, poenitentia ortodoxiae libello papae tradito, ab [1069 1Kb] eo receptus est. Mox autem ut a Roma descendit Ravennamque pervenit, quasi canis ad vomitum suum rediit. Quo comperto papa, convocatis cunctis sacerdotibus [Col. 0822C] et clero in aecclesia principis apostolorum, condempnavit eum sub vinculo anathematis.

Johannes papa 74us sedit annos 2, menses 9, dies 18.

Anni Heraclonae.

1. A. D. 640. [1070 1Kb] [* 1Kb] Heracleonas [1071 1Kb] , filius Hera clii, occiso per venenum fratre suo Constantino, regnum invasit, et cum matre sua Martina regnavit annos 2.

Ab inicio anni 4600.

2. A. D. 641 [1072 1Kb] . Heraclonas turpiter deicitur cum matre.

Anni Constantis.

[Col. 0822D] 1. Anno dominicae incarnationis 642, ab Urbe condita millesimo 393. Constans, filius Constantini, nepos Heraclii, 60o loco ab Augusto, in regnum eligitur, dejecto Heraclona [1073 1Kb] cum matre sua, et regnavit annis 28. (BEDA.) Hoc regnante, ut supra dictum est, in locum Pyrri heretici consecratur Paulus episcopus, et ipse hereticus, qui non tantum doctrina vesana, sicut decessores sui, sed etiam aperta persecutione catholicos cruciat, apocrisiarios sanctae aecclesiae Romanae, qui ad ejus correctionem missi fuerant. partim carceribus, partim exiliis, partim [* 1Kb] [Col. 0823A] verberibus afficiens. Altare quoque eorum in domo Placidiae consecratum in venerabili oraculo destruxit, prohibens eos ibidem missas celebrare. * 1Kb] (H. m.) Unde Martinus papa, qui Theodoro successit, incensus a Maximo abbate supradicto, ab Africa Romam veniente, collecta synodo centum et decem episcoporum, Sergium et Pyrrum ac Paulum et Cyrum anathemate dampnavit. (BEDA.) Quibus agnitis, Constans, qui seductus erat a Paulo, sicut et avus ejus Heraclyus a Sergio, ejusdem regiae civitatis episcopo misso Theodoro exarcho, Martinum papam et Maximum Constantinopolim fecit adduci, injuriisque affectos Cersonam fecit exiliari; ubi beatus Martinus papa defunctus, multis virtutum signis refulget. Constans vero permotus zelo Dei, synodo sacra et [Col. 0823B] ipse convocata sub Vitaliano papa nuper ordinato, heresim abdicavit; misitque beato Petro apostolo evangelia aurata, gemmis albis mirae magnitudinis in circuitu ornata. Ipse post aliquot annos Romam veniens, obtulit super altare sancti Petri pallium auro textile, toto exercitu cum cereis aecclesiam intrante. (H. m.) Voluit autem et regnum transferre Romam, quia odiosus factus est Byzantiis, eo quod Martinum papam ignominiose tractans exiliavit, et Maximi sapientissimi viri linguam manumque truncavit, duosque Anastasios discipulos ejus tormentis et exiliis tradidit, et multos orthodoxorum [1074 1Kb] verberibus et proscriptionibus et exiliis dampnavit. Propter talia cunctis odiosus effectus, sex annos fecit in Sicilia. Ibi cum quadam die balneum fuisset ingressus, introivit [Col. 0823C] cum eo quidam Andreas obsecundans illi. Et cum coepisset sapone Gallico deliniri, sumens Andreas situlam, dedit eam in verticem imperatoris, et statim fugit. Imperator vero cum tardaret in balneo, insiliunt hi qui foris erant, et reperiunt eum occisum. Quo sepulto, Mitium quendam Armenium fecerunt imperatorem, vi cogentes eum. Erat autem valde decorus et speciosus. Filius autem ejus Constantinus audiens de patris obitu, cum multo navigio Siciliam intravit, et aggressus Mitium, interfecit eum cum occisoribus patris sui, ordinatisque Hesperiis, Constantinopolim rediit, et Romanis cum Tyberio et Heraclyo fratribus imperavit. Hujus [1075 1Kb] imperatoris tempore obiit sancta Gerdrudis, filia Pippini principis.

[Col. 0823D] Theodorus papa 74us sedit annis septem. [** 1Kb]

2. A. D. 643.

[Col. 0824A] 4. A. D. 645. Dagobertus rex filium suum Sigibertum regnaturum in Austrasia misit Pippino et sancto Chuniberto (cf. G. Fr.).

6. A. D. 647. [* 1Kb]

7. A. D. 648. [* 1Kb]

8. (Chr. W.) A. D. 649. Martinus papa 75us sedit annos 10. Hic, collectis 110 episcopis, condempnavit Cyrum, Sergium, Pyrrum et Paulum. (H. m.) Pro qua re a Constante imperatore ab eis seducto exiliatus [Col. 0824B] est in Cersonam.

9. A. D. 650. [* 1Kb]

11. A. D. 652. Cinis e celo descendit, et timor magnus factus est in populo. [* 1Kb]

13. A. D. 654. [* 1Kb]

17. A. D. 658. Martinus papa apud Cersonam migravit 4 Idus Nov.

18. A. D. 659. Eugenius papa 76us sedit annos 2, [Col. 0824C] menses 9.

21. A. D. 662. Vitalianus papa 77us sedit annos 9, menses 6.

24. A. D. 665. Dagobertus, filius Lotharii, cum regnasset annis 34 [1076 1Kb] , obiit (cf. G. Fr.). [* 1Kb]

25. A. D. 666. Cui 1078 1Kb] successit Clodoveus, filius ejus, cujus frater Sigibertus regnavit in Austrasia.

28. (Chr. W.) A. D. 669. Constans in balneo occisus est. [* 1Kb]

Anni Constantini.

[Col. 0824D] (H. m.) Anno dominicae incarnationis 670, Urbis conditae millesimo 421. Constantinus, filius Constantis, 61o loco ab Augusto, regnavit cum fratribus suis Heraclio et Tyberio; sed cum venirent aliqui orientalium partium et dicerent: Si in Trinitatem credimus, tres etiam coronemus, turbatus est Constantinus, qui solus erat coronatus, et per Theodorum patricium convocans majores natu ex eis quasi in colloquium et consilium, ut fieret voluntas eorum, in patibulum eos suspendit; quod videntes ceteri fugerunt; [Col. 0825A] ipse vero regnavit cum filio suo Tyberio annis 17. (BEDA.) Hujus temporibus Agatho pontifex Romanae aecclesiae [1079 1Kb] legatos suos pro ammonitione sanctarum Dei aecclesiarum in urbem regiam misit, in quibus erat Johannes, Romanae aecclesiae tunc archidiaconus [1080 1Kb] , sed non longe post episcopus. Qui benignissime suscepti a reverentissimo catholicae fidei defensore Constantino, jussi sunt, remissis disputationibus phylosophicis, pacifico colloquio de fide vera perquirere, datis eis de biblioteca Constantinopolitana cunctis antiquorum patrum libris quos petebant, collecta universali synodo 150 episcoporum, sive ut quidam libri (H. m.) habent 289, presidente Georgio patriarcha Constantinopolitano et Machario Anthiocheno, qui renovabant heresim [Col. 0825B] eorum qui unam voluntatem et unam operationem asstruebant in Christo; convictique sunt falsasse sanctorum patrum dicta per plurima. (BEDA.) Finito autem conflictu Georgius patriarcha correctus est. Macharius vero cum suis sequacibus simul et precessoribus Sergio, Cyro, Honorio, Pyrro, Paulo, Petro, anathematizatus est, et in locum ejus Theophanius abbas de Sicilia factus est episcopus Antiochiae, tantaque gratia legatos catholicae pacis comitata est, ut Johannes Portuensis episcopus, qui erat unus ex ipsis, in dominica octavarum paschae missas publicas in aecclesia sanctae Sophyae coram principe ac patriarcha latine celebraret. Haec est sexta synodus universalis Constantinopoli celebrata et Greco sermone conscripta, temporibus Agathonis papae, exsequente [Col. 0825C] ac presidente piissimo principe Constantino intra palatium suum, simulque legatis apostolicae sedis et episcopis 150 sive 289 residentibus.

Prima enim universalis synodus in Nicea congregata est contra Arrium 318 patrum sub Constantino principe, temporibus Silvestri papae; secunda in Constantinopoli 150 patrum contra Macedonium et Eudoxium, temporibus Damasi papae et Gratiani principis, quando Nectarius eidem urbi ordinatus est episcopus; tertia in Epheso 200 patrum contra Nestorium Augustae urbis episcopum, sub Theodosio Magno principe et Syxto papa [1081 1Kb] ; quarta in Calcedone patrum 630 sub Leone papa, temporibus Marciani principis, contra Euthicen, nefandissimum [Col. 0825D] presulem Manicheorum [1081 1Kb] ; quinta item in Constantinopoli, temporibus Vigilii papae, sub Justiniano principe, contra Theodorum et omnes hereticos; sexta haec de qua in presenti diximus. [* 1Kb]

Hoc tempore regnum Longobardorum tenuit Chunibertus, Francorum vero Clodoveus (cf. P. D. VI, 16 et 23) [1082 1Kb] .

His [* 1Kb] eciam temporibus fuit in Gallia homo prepotens et Deo dilectus, nomine Arnulfus, qui renuncians seculo postea factus est Metensium episcopus, [Col. 0826A] cujus filius Ansgisus qui de nomine Anchisae Trojani creditur appellatus, sub nomine majoris domus principatum in regno Francorum postea tenuit.

His [1083 1Kb] temporibus sanctus Lantpertus in Trejectensi epyscopatu successit sancto Theodardo, sub Hilderico [1084 1Kb] rege Austrasiae.---(BEDA.) Eisdem [Col. 0826B] temporibus sancta et perpetua virgo Christi Edildrudis, filia Annae regis Anglorum, primum alteri viro permagnifico, postea Ekfrido regi conjunx data, postquam 12 annis thorum virilem incorrupta servavit, sumpto velamine sacro, sanctimonialis ex regina efficitur; nec mora, etiam virginum mater et nutrix piarum existit. Cujus merita vivacia testatur etiam caro mortua, quae post 16 annos sepulturae cum veste, qua involuta est, incorrupta reperta est. Anni Constantini.

3. A. D. 672. Adeodatus papa 78us sedit annos 4.

7. A. D. 676. Domnus papa 79us sedit annum unum, menses 5.

9. A. D. 678. Agatho papa 80us sedit annos 5, [Col. 0826C] menses 6.

12. (Chr. W.---Cf. P. D. VI, 4, et G. Fr.) A. D. 681. Sexta synodus universalis Constantinopoli congregatur sub Agathone papa, qui Dono successit; in qua dampnatis hereticis, tantae aranearum telae in medio populi ceciderunt, ut sordes heresium expulsas omnes intellegerent et mirarentur. Clodoveus, filius Dagoberti, obiit. Cui Lotharius filius successit.

14. A. D. 683. Leo papa 81us sedit annum unum, menses decem.

16. A. D. 685. Benedictus papa 82us sedit menses decem, decessitque Non. Mai. [* 1Kb]

[Col. 0826D] 17. (Chr. W.) A. D. 686. Constantinus imperator obiit.---Johannes papa 82us sedit annum unum. Cui successit Conon papa 83us seditque annos 2, menses 11, a quo sanctus Kylianus pontificalem potestatem accepit. Cononi Sergius successit.---Apud [* 1Kb] Gallias in Francia sub nomine majoris domus principatum gerebat Ansgisus.

Anno dominicae incarnationis 687, Urbis conditae millesimo 438. Justinianus, filius Constantini, 62o [Col. 0827A] loco ab Augusto regnum accepit, et decem annis regnavit. (BEDA.) Hic pacem firmam decennio fecit cum Sarracenis terra marique; sed et provincia Africa subjugata est Romano imperio, quae a Sarracenis fuerat tenta. Hic beatae memoriae pontificem Romanae ecclesiae Sergium, quia erraticae suae synodo, quam Constantinopoli fecerat, favere et subscribere noluit, misso Zacharia protospatario suo, jussit Constantinopolim deportari; sed militia Ravennatae urbis vicinarumque partium nefanda principis jussa prevenit, et eundem Zacharium [1085 1Kb] contumeliis et injuriis ab urbe Roma pepulit. (H. m.) Idem Justinianus a Callinico patriarcha exigit, ut orationem faceret ad destruendam aecclesiam sanctae Dei genitricis juxta palatium sitam, quae Metropolite dicebatur, [Col. 0827B] volens ibi aedificia facere, ubi a populo susciperetur. Patriarcha vero dicebat: Orationem quidem ad statuendam aecclesiam habemus, in destructionem vero aecclesiae orationem non suscepimus. Cogente autem imperatore et omnimodis exigente, orationem dixit patriarcha: Gloria Deo, qui jugiter sustinens patitur, nunc et semper et in omnia secula seculorum. Quo audito, destruxerunt aecclesiam. Alia quoque multa improvide faciens, odium populi in se excitavit. Unde Leontius patricius, quem ipse quondam pretorem et magistrum militum orientalium fecerat, sed jam per tres annos in custodia tenuerat, cum exinde protractus in exilium mitteretur, contra eum sensit, junctisque sibi multis, Justinianum comprehendit, [Col. 0827C] nasoque preciso, in insulam quandam relegavit, ipseque regnavit.

Anni Pippini. Anni Justiniani.

2. (Chr. W.) A. D. 688. Sanctus Kylianus cum sociis suis passus est.

1. 3. A. D. 689. Pippinus, filius Ansgisi, major domus efficitur in Gallia, regnumque Francorum amministravit annis 27, cujus etiam anni suorumque successorum deinceps annotantur in catalogo regum.

2. 4. A. D. 690. Sergius papa 84us sedit annos 16, menses 8, decessitque 5 Idus Septembr. Hic constituit, ut Agnus Dei cantetur inter sacrificium. [*1 1Kb] .

[Col. 0827D] 4. 6. A. D. 692. Clodoveus, filius Theoderici fratris Dagoberti, cum fratre Hildiberto regnare coepit (cf. G. Fr.).

6. 8. A. D. 694. Sanctus Remaclus Trejectensis episcopus migravit. *2 1Kb] .

7. 9. (Chr. W.) A. D. 695. Willibrordus, qui et Clemens, a Sergio papa ordinatur episcopus [1087 1Kb] ad predicandum gentibus.

[Col. 0828A] 8. 10. A. D. 696. Justinianus ob culpam perfidiae suae regno privatur et exiliatur.

Leonis.

9. 1. Anno dominicae incarnationis 697, Urbis vero conditae millesimo 448. Leo, qui et Leontius, 63o loco ab Augusto, depulso Justiniano, regnum invasit, tribusque annis regnavit. (BEDA.) Cujus anno primo Sergius papa in sacrario beati Petri apostoli capsam argenteam, quae in angulo obscuro diutissime jacuit, Domino revelante invenit, et in ea crucem diversis ac preciosis lapidibus adornatam reperit. De qua tractis quatuor petalis, quibus gemmae inclusae erant, mirae magnitudinis portionem dominicae crucis interius repositam conspexit, quae omnibus annis in basilyca Salvatoris, quae dicitur [Col. 0828B] Constantiniana, die exaltationis ejus ab omni populo salutatur.

11. 3. A. D. 699. Sanctus Chutpertus episcopus ex anachorita obiit. Cujus [1088 1Kb] corpus post 11 annos sepulturae ejus integrum inventum est.

(H. m.) Leontio itaque apud Constantinopolim posito, venit Tyberius, qui et Absimarus, ex adverso civitatis cum multis, et prodita sibi civitate, Leontium cepit, precisoque naso ejus, in monasterio Dalmati sub custodia constituit, ipseque regnavit.

Tyb

12. 1. Anno dominicae incarnationis 700, Urbis autem conditae millesimo 451. Tyberius, qui et Absimarus dictus est, 64o loco ab Augusto imperium [Col. 0828C] invasit, dejecto Leone, et regnavit annis 7. (BEDA.) Cujus tempore synodus in Aquileia facta quintum universale concilium suscipere diffidit ob imperitiam fidei, donec salutaribus beati papae Sergii monitis instructa, et ipsa cum ceteris Christi aecclesiis huic annuere consentit. Hujus [1089 1Kb] tempore occisus est sanctus Lantpertus episcopus, sub Hildeberto rege (cf. H. Fr. supra).

15. 4. (Chr. W.) A. D. 703. Synodus Aquileiae congregatur sub Sergio papa.

18. 7. A. D. 706. Johannes papa 85us sedit annos 3.

Beda [1090 1Kb] venerabilis presbyter Anglorum cronicam minoris libri sui hucusque perduxit.

Anni Justiniani.

[Col. 0828D] 19. 1. (BEDA.) Anno dominicae incarnationis 707, Urbis conditae millesimo 458. Justinianus, filius Constantini, quem superius a Leone de regno expulsum diximus, per adjutorium Terbellis regis Bulgarum expugnata Constantinopoli, regnum recepit, et postea sex annis regnavit. (H. m.) Recepto autem regno, multa dona et regalia vasa Terbelli tribuit, eumque in pace dimisit. Absimarus autem, qui et Tyberius, ex urbe profugit, sed insecutione captus et ad Justinianum est adductus. Adducto quoque Leontio, qui eum dejecit, fecit ambos catenis constrictos, [Col. 0829A] dum ludi equestres agerentur, per plateas trahi, tractosque publice ante pedes suos, dum in solio resideret, projici, calcavitque colla eorum fortiter, universa plebe clamante: Super aspidem et basyliscum ambulasti, et leonem draconemque conculcasti, sicque eos precepit decollari, innumerabilem quoque multitudinem eorum qui contra eum consenserunt diversa morte fecit necari. (P. D. VI, 32.) Quia enim se naso detruncaverunt, quotiens defluentem guttam reumatis manu detersit, totiens pene aliquem ex illis jugulare precepit. (H. m.---Cf. BEDAM.) Kallinicum vero patriarcham, erutis oculis, Romam exiliavit, et pro eo Cyrum in episcopatum provexit, qui fuit abbas in Ponto, quique illum exulem alebat et eum in imperium restituendum predicebat. Natus [Col. 0829B] est autem ei filius eodem anno, quo recepit imperium, ex Theodora, filia Chaiani, quam accepit dum esset in exilio, quem vocavit Tyberium, coronavitque eum cum matre sua, et regnaverunt cum eo. (BEDA et P. D. VI, 31.) Hic Constantinum papam accersiens, honorifice suscepit, prostratusque in terram, pro suis peccatis intercedere rogavit, cunctaque aecclesiae privilegia renovans, eum cum honore remisit. Qui cum mitteret exercitum in Pontum ad comprehendendum Phylippicum, quem illic relegaverat, multum Constantinus papa eum prohibuit, sed animum ejus revocare non potuit. Exercitus autem quem miserat, conversus ad partem Phylippici, fecit eum ibidem imperatorem, reversusque cum eo [Col. 0829C] Constantinopolim, pugnavit contra Justinianum miliario ab urbe 12o victoque illo et occiso, accepit regnum Phylippicus. (H. m.) Filius quoque Justiniani, adhuc puer, ab his qui a Phylippico premissi sunt occisus est.

21. 3. A. D. 709. Johannes papa 86us sedit annos 2, menses 7.

22. 4. A. D. 710. Dagobertus junior regnare coepit (cf. H. Fr.).

23. 5. A. D. 711. Sisinnius papa 87us sedit dies 20. Cui succedens Constantinus papa 88us sedit annos 6.

24. 6. A. D. 712. Justinianus a Phylippico interficitur (cf. H. m.).

Phylippici [1091 1Kb] .

[Col. 0829D] 25. (H. m.) 1. Anno dominicae incarnationis 713, ab Urbe vero condita millesimo 464. Phylippicus, 66o [1092 1Kb] loco ab Augusto, invasit imperium, occiso Justiniano, regnavitque anno uno et mensibus 6. Hic, priusquam imperaret [1093 1Kb] , habuit quendam amicum monachum inclusum, qui erat hereticus et tamen previsor, qui dixit ei: Imperium tuum est. At ille turbatus est. Cui ait inclusus: Si Deus jubet, tu quare contradicis? Hoc autem dico tibi, quia sexta synodus male acta est. Si ergo regnaveris, hanc abice, et efficietur imperium tuum forte atque longevum. [Col. 0830A] Qui cum juramento spopondit, se hoc esse facturum. Cum vero regnaret, fecit synodum pseudoepiscoporum juxta illius pseudomonachi et inclusi sermonem, et abjecit sanctam et universalem sextam synodum. Eodemque anno vanus ille inclusus oculorum coecitatem incurrit. Reperiens autem Phylippicus quendam sui consensus Johannem, fecit eum Constantinopolitanum presulem, Cyrum vero deponens, ad monasterium suum redire precepit. (P. D. VI, 34, et H. m.) Idem Phylippicus in disputationibus quidem suis rationabilis videbatur et prudens, in actibus autem inhoneste ac indigne vitam consummans, improbabilis ubique demonstrabatur. Erat enim hereticus et adulter. (BEDA.) Hic Constantino papae misit litteras pravi dogmatis, quas ille [Col. 0830B] cum apostolicae sedis consilio respuit. Hac de causa [1094 1Kb] fecit Constantinus picturas in porticu sancti Petri, quae sex sanctarum synodorum acta continerent. Nam et hujusmodi picturae habebantur Constantinopoli, quas Phylippicus jussit auferri. Statuit autem populus Romanus, ne heretici imperatoris nomen aut cartas aut figuram solidi susciperent. Unde nec ejus effigies in aecclesiam introducta est, nec nomen ad missarum sollemnia prolatum. (H. m.) Sabbato autem pentecostes, cum lavaret in balneo publico, ingressus cum equitatu et organis, habitoque prandio cum civibus antiquae prosapiae, requiesceret meridie, repente per auream portam introivit Rufinus primus stratorum cum Theodoro [Col. 0830C] patricio, festinansque in palatium, et inveniens eum quiescentem, apprehendit eum et eruit oculos ejus, in crastinum vero, id est die pentecostes, congregato in magna aecclesia populo, coronatus est Artemisius, mutato nomine Anastasius.

Anni Anastasii.

26. 1. Anno dominicae incarnationis 714, ab Urbe condita millesimo 465. Anastasius 67o loco ab Augusto imperium adeptus est, regnavitque annis 3. Quidam vero libri * habent, quod Phylippicus regnaret annos 2 et menses 9, Anastasius autem annum unum et menses 3. (H. m.---P. D. l. l.) Anastasius igitur ubi regnum accepit, Constantino papae per Scolasticum patricium litteras Romam misit, quibus se fautorem et defensorem catholicae fidei et [Col. 0830D] sancti sexti concilii predicatorem esse docuit. Quo regnante, quidam adversus eum conjuraverunt, et contra regiam urbem cum exercitu ascenderunt. (H. m.) Cum autem Adramium adissent [1095 1Kb] et essent sine capite, invenerunt illic hominem indigenam, Theodosium nomine, inertem ac idiotam, qui publicorum tributorum erat exceptor, et hortati sunt eum imperare. At ille fugiens, latebat in monte. Quem inventum, ut imperatorem laudibus extulerunt, vi cogentes eum. Quibus Anastasius cognitis, Niceam abiit, ibidemque se munivit. (P. D. VI, 36.) [Col. 0831A] Theodosius autem secutus, magno praelio vicit eum, datoque sibi sacramento, clericum eum fieri et postea presbiterum fecit ordinari.

27. 2. (Chr. W.) A. D. 715. [* 1Kb] Pippinus senior major domus obiit; pro quo filius ejus Karolus successit.---Dagobertus rex Francorum obiit.

Karoli senioris.

1. 3. A. D. 716. Karolus, Pippini senioris filius, in amministratione regni patri successit, adhuc quidem regibus in Francia manentibus sed parva dignitate regnantibus (cf. Hanc. Frist. supra col. 000). [Col. 0831B] In Romano quoque imperio apud Constantinopolim adhuc imperatores erant, sed et ipsi intestinis pariter et extrinsecis bellis pene adnullati, parum valebant. Karolus vero regnum Francorum amministravit annis 27. Cui cum Reginfridus quidam adversaretur, regnumque tenere conaretur, quamvis per multas pugnas et certamina, tulit principatum de manu ejus. (P. D. VI, 42.) Nam cum teneretur in custodia, divina misericordia protegente, fugit inde, et primum contra eundem Reginfridum per tres vices pugnavit, postea cum magno certamine illum vicit, Andegavensem tamen civitatem illi ad habitandum permisit, ipse vero super cunctam Francorum gentem principatum tenuit, multaque praelia contra Sarracenos et in Wasconia et in Saxonia et in [Col. 0831C] Fresia fecit.---Ekbertus vir sanctus de gente Anglorum Scottos pascha legitime celebrare docuit.---(Chr. W.) Gregorius papa 89us sedit annis 10, migravitque Idus Febr. Hic sanctum Bonifacium ordinavit episcopum. * 1Kb]

2. 1. Anno [Theodos.] dominicae incarnationis 717, Urbis vero conditae millesimo 468. Theodosius a militibus electus, 68o loco ab Augusto, imperium Romanum accepit, et anno uno regnavit. (H. m.) Leo quippe, qui erat pretor orientalium, quoniam auxiliabatur Anastasio, non est subjectus Theodosio. Unde veniens [Col. 0831D] Nicomediam, apprehendit filium Theodosii cum omni apparatu regio et primis viris palatii, et venit Chrysopolim. Quod audiens Theodosius, consilio a Germano patriarcha et senatu percepto, per eundem patriarcham accepit a Leone indempnitatis verbum et aecclesiae sine perturbatione servandae, et sic ei committunt imperium, ipse vero Theodosius una cum filio suo clericus factus, residuum vitae suae tempus transegit in pace.---(Chr. W.) Hoc anno Tyberis alveum suum egressus, multa Romae subvertit aedificia, ita ut in Via Lata ad unam et semis staturam excresceret. (BEDA.) Mansit autem diebus [Col. 0832A] 7, donec, agentibus letanias crebras civibus octavo demum die regreditur.

3. 1. Anno [Leonis.] dominicae incarnationis 718, Urbis autem conditae millesimo 469. Leo, pretor orientalium, genere Syrus, 69o loco ab Augusto, Romanorum provehitur in imperium, regnavitque annis 24. (H. m.) Hic a Justiniano, cum prius regnaret, exiliatus est in Messembriam Thracae regionis, posteriore vero tempore, cum secundo regnaret, veniens ei obviam una cum Bulgaribus, obtulit ei munera, oves scilicet quingentas, placatusque Justinianus fecit illum spatarium, et habuit hunc sicut germanum amicum. Unde quidam invidia ducti detraxerunt ei tanquam imperium appetenti, sed habita [Col. 0832B] questione, inventi sunt falsi. Justinianus tamen postea illum suspectum habens, sed manifeste hunc ledere nolens, misit eum cum pecuniis in Alaniam, ad commovendos Alanos contra Abasgiam. Ubi cum multa ei feliciter provenirent, Justiniano interempto, et Phylippico visu oculorum orbato, cum imperasset Anastasius, provexit eum in pretorem orientalium. Depulso autem Anastasio a Theodosio, ipsoque regnante, Leo et hunc expulit, ipseque regnavit, sed in christianos et aecclesias Dei ac religionem sanctam impius fuit (P. D. VI, 49.) Primum quippe precepit [* 1Kb] in Constantinopoli, ut quicumque haberent imagines domini Salvatoris seu sanctae genitricis ejus vel aliorum sanctorum, sibi eas afferrent, quas ille in medio civitatis incendere fecit; [Col. 0832C] et quia multi de populo huic impietati non consenserunt, decollati sunt; Germanus quoque patriarcha de sede sua est dejectus, et Anastasius presbiter in loco ejus constitutus. Misit et ad papam Romanum Gregorium, ut similiter faceret; ille vero noluit, sed omnia tributa Romanae urbis et Italiae sibi dari prohibuit. (H. m.) Cui anno imperii sui tercio natus est filius de Maria uxore sua, quem Constantinum vocavit, qui magis illo impius et antichristi precursor extitit, cui postea filiam Chaiani, Scytharum regis, sociavit, eamque christianam faciens, Hyrenen nominavit. Quae cum sacras litteras didicisset, pietati operam dedit, et hos sepe impietatis redarguit.

[Col. 0832D] 5. 3. A. D. 720. [* 1Kb] [*1) 1Kb]

6. 4. (P. D. VI, 47.) A. D. 721. Sarraceni Constantinopolim obsident, et per triennium ibi morantes, multasque provincias devastantes, tandem, populo ad Deum clamante, fame pesteque depulsi sunt, multique frigore et ferro naufragioque perierunt. [Col. 0833A] Theodericus regnavit in Francia annis 16 (cf. G. Fr.).

8. 6. (P. D. VI, 48.) (S. BEDA.) A. D. 723. Luitprandus [1097 1Kb] , rex Longobardorum, audiens quod Sarraceni, depopulata Sardinia, etiam illa loca fedassent, ubi aliquando propter devastationem barbarorum ossa beati Augustini translata fuerant, misit et per precium adduxit ea Ticinum, ibique, ut decuit, honorifice recondidit.---(H. m.) Leo imperator coegit Judeos et Montanos baptizari; sed Judei abluebant unctionem crismatis et post cibum participabant sacramentis et contaminabant fidem, Montani vero definientes sibi diem, introierunt domos errori suo deputatas, et incenderunt semet ipsos.

9. 7. A. D. 724. [* 1Kb]

[Col. 0833B] 10. 8. (Chr. W.) A. D. 725. Sanctus Pirminius episcopus Augiam intravit, eamque a serpentibus emundavit.

11. 9. A. D. 726. Hucusque [1098 1Kb] Beda cronicam suam in majori libello perduxit.

12. 10. A. D. 727. Gregorius papa 90us sedit annos 8, decessitque 4 Kal. Decembris. Hic augmentavit in canone: Nec non illorum omnium sanctorum quorum soll. [1099 1Kb]

15. 13. (Chr. W.) A. D. 730. Pirminius ex Augia venit in Alsaciam

16. 14. (H. m.) A. D. 731. Germanus sanctissimus patriarcha videns impietatem Leonis, abrenunciavit [Col. 0833C] summo sacerdotio, tradens pallium, et in domo sua quieti operam dedit, functus sacerdotio ann. 14, mens. 5. In cujus locum Anastasium, ejus quondam discipulum, sed tunc impietati consentientem, Leo constituit. Sane Gregorius sanctus presul Romanus hunc anathematizavit, et Leonem tanquam impie agentem per epistolas redarguens, Romam cum tota Italia ab ejus imperio recedere fecit. Beda venerabilis Anglorum presbiter obiit.

17. 15. (Chr. W.---P. D. VI, 53.) A. D. 732. Karolus filium suum Pippinum ad Luitprandum regem Longobardorum pro tondenda cesarie misit; quod ille fecit, cum multisque muneribus [1100 1Kb] ad patrem remisit.

[Col. 0833D] 18. 16. (Chr. W.) A. D. 733. Karolus major domus Fresiam vastat.

19. 17. A. D. 734. Karolus Wasconiam invasit. [*1) 1Kb] .

20. 18. (Chr. W.) A. D. 735. Zacharias papa 91us sedit annos 18. Hic quatuor libros dialogorum beati Gregorii transtulit in Grecum.

22. 20. A. D. 737. Theodericus rex Francorum obiit (cf. G. Fr.).

[Col. 0834A] 24. 22. (P. D. VI, 54.) A. D. 739. Sarraceni Gallias iterum invadentes, ceperunt civitatem Arelatem. Tunc Karolus misit ad Luitprandum, qui venit ad eum cum omni exercitu Longobardorum. Quod audientes Sarraceni, fugerunt de terra illa.

Anni ab initio 4700.

25. 23. (Chr. W.) A. D. 740. Karolus Saxoniam intrat.

26. 24. (H. m.) A. D. 741. Leo imperator impius obiit.

Anni Constantini.

27. (H. m.) 1. Anno dominicae incarnationis 742, Urbis conditae millesimo 493. Constantinus, filius Leonis, 70o loco ab Augusto, Romanum suscepit imperium, regnavitque annis 34, mensibus 2, diebus [Col. 0834B] 26. Hic erat perniciosissimus, ferus et agrestis, persecutor legum a patribus traditarum, tyrannice non legitime usus imperio, primo quidem a Deo et intemerata ejus genitrice et omnibus sanctis abscedens, magicis, maleficiis et luxuriis ac cruentis sacrificiis et invocationibus daemonum delectatus, molliciebus quoque ac omnibus animas corrumpentibus a tenera aetate convivens, persecutionibus eciam sanctarum aecclesiarum ac peremptionibus monachorum ac violationibus monasteriorum malisque variis supercrescens, non minus quam Diocletianus ceterique antiqui tyranni.

(EINH. Ann.) Hujus anno primo, qui est dominicae incarnationis 742, Karolus, Pippini filius, major domus in regno Francorum, obiit, relinquens filios [Col. 0834C] tres, Pippinum, Karlomannum et Griphonem. Quorum Gripho, qui ceteris minor natu erat, matrem nomine Suanahildem habebat, neptem Oudilonis Bawariorum ducis. Haec illum maligno consilio ad spem regni totius incitavit, in tantum ut sine dilatione Laudunum civitatem occuparet ac bellum fratribus indiceret. Qui celeriter exercitu collecto, Leudunum obsidentes, fratrem in deditionem accipiunt, atque inde ad ordinandum regnum ac provincias, quae post mortem patris a Francorum societate desciverant, recuperandas animos intendunt, et ut in externa profecti domi omnia tuta dimitterent, Karlomannus Griphonem in novo [1101 1Kb] castello, quod juxta Arvernum situm est, custodiri fecit, in qua [Col. 0834D] custodia usque ad id tempus, quo idem Karlomannus Romam profectus est, dicitur permansisse.

Pippini et Karlomanni.

1. 2. A. D. 743. Pippinus et Karlomannus principatu potiti, primo Aquitaniam recipere volentes, contra Hunoldum illius provinciae ducem cum exercitu eandem Aquitaniam ingrediuntur, et capto quodam castello, quod dicitur Lucas, priusquam ex ea provincia secederent, regnum, quod communiter habuerunt, inter se diviserunt in loco qui vocatur Vetus Pictavis, et Karlomannus Austriam et Alamanniam [Col. 0835A] atque Thuringiam sortitur, Pippinus vero Burgundiam, Neustriam atque Provinciam, sicque Karlomannus usque in annum sextum, Pippinus usque in undecimum principabantur (Chr. W.). Neustria vero pars est Galliae Celticae [1102 1Kb] , illa scilicet quae Sequanae Ligerique interjacet.

(RICHERUS I, 2.) Omnis namque Gallia in tres partes distincta est, in Belgicam, Celticam, Aquitanicam. Quarum Belgica a Rheno, qui Germaniam ab oceano determinat, quae multarum gentium ferax a germinando nomen accepit, exporrigitur usque in fluvium Matronam, ab utroque vero latere, hinc quidem Alpibus Apenninis, inde vero mari vallatur, cujus circumfusione insula Britannica [1103 1Kb] efficitur. Celtica autem a Matrona per longum in Garunnam [Col. 0835B] distenditur, cujus latera oceani Britannici et insulae Britannicae limites efficiunt. Quicquid vero a Garunna protenditur in Pyreneum, Aquitanica appellatur, hinc Rhodano et Arari atque inde mediterraneo mari collimitans. Constat itaque, totius Galliae spacium ab oriente quidem Rheno, ab occidente, Pyreneo, a septentrione mari Britannico, ab austro vero mari mediterraneo, cingi. Omnes ergo Galliarum populi innata audacia plurimum efferuntur, calumniarum impatientes. (Ibid., c. 3.) Si incitantur, cedibus exultant, efferatique inclementius adoriuntur, semel persuasum ac rationibus approbatum vix refellere consuerunt. Belgae rebus disponendis sunt insigniores, robore atque audacia non impares, maxima quaeque magis ingenio quam viribus appetunt; [Col. 0835C] et si ingenio in appetendis cassantur, viribus audacter utuntur. Cibi etiam atque potus adeo sunt parci. Celtae vero atque Aquitani consilio simul et audacia plurimi, rebus sediciosis accommodi, Celtae tamen magis providi, Aquitani vero precipites aguntur, plurimumque in ciborum appetitum rapiuntur, quod sic eis est innatum, ut preter naturam non appetant. Hinc Sulpicius Severus: Â»Edacitas, inquit, in Grecis est gula, in Gallis natura.Â« Hos omnes Galliarum populos etiam in paganismo fere per omnia prospere egisse, tradunt hystoriae; post vero a sancto Remigio baptizati, contra omnes gentium exterarum impetus clara semper atque illustri victoria emicuisse referuntur. Quorum rex christianus [Col. 0835D] primus fuisse traditur Clodoveus, vir audax et strenuus, et quo nullus post eum pietate bellisque umquam magis enituit. (G. Fr.) Hic tempore quodam bellaturus contra Alaricum regem Gothorum cum venisset Turonum, multa munera obtulit aecclesiae sancti Martini cum equo suo velocissimo, quem multum amabat; et expetito auxilio ejusdem sancti contra gentem incredulam, promittebat adhuc plura, si per ejus intercessionem victor rediret. Cumque [Col. 0836A] interfecto Alarico reverteretur cum victoria, veniens ad eandem aecclesiam, pro solvendo voto dona obtulit plurima, pro equo vero, quem ibi dimiserat, dedit matriculariis aecclesiae centum solidos, ut eum reciperet. Quibus datis, equus ille se nullatenus movit. At ille ait: Dentur alii centum. Quibus itidem datis, statim equus solutus abiit. Tunc rex cum laeticia ait: Vere beatus Martinus bonus est in auxilio et carus in negotio. (RICHER.) Ab hoc ergo Clodoveo per succedentia tempora imperatoribus egregiis res publica Francorum gubernata fuisse dinoscitur, usque ad haec propinqua tempora Pippinorum et Karolorum, in quibus temporibus per levitatem regum aliquantum dilapsa, per hos egregios viros, de quibus nunc sermo est, ad pristinam dignitatem magnificentius est [Col. 0836B] reducta.

(EINH. Ann.) Denique ut de Pippino et Karlomanno fratribus scribere coepimus, mox ut de Aquitania domum sunt regressi, Karlomannus Alamanniam, quae et ipsa a Francorum societate defecerat, cum exercitu ingressus, ferro devastavit et igni. Hildericus [1104 1Kb] rex Francorum regnare coepit (cf. H Fr.)

2. 3. (EINH. Ann.) A. D. 744. Karlomannus et Pippinus junctis copiis contra Oudilonem ducem Bawariorum profecti sunt, praelioque commisso, exercitum ejus fuderunt. Sed postquam a cede reversi sunt, Karlomannus cum suis in Saxoniam profectus est eodem anno, et cepit castrum quod dicitur Hochseoburg [1105 1Kb] , et Theodericum Saxonem, [Col. 0836C] illius loci primarium, in deditionem accepit. [*1) 1Kb] .

3. 4. A. D. 745. Iterum Karlomannus et Pippinus juxta manu [1106 1Kb] Saxoniam ingressi sunt, predictumque Theodericum Saxonem ceperunt. (Chr. W.) Initium Fuldensis monasterii.

4. 5. (EINH. Ann.) A. D. 746. Karlomannus patefecit fratri suo, quod jam diu premeditatus est, se scilicet velle seculum dimittere [1107 1Kb] et in habitu monachico Deo servire. Propter hoc nullam expeditionem eo anno habuerunt, sed preparavit se [Col. 0836D] uterque, Karlomannus ut iter et votum suum perficeret, Pippinus qualiter illum honorifice dimitteret.

5. 6. (Chr. W.---EINH. Vita Karoli c. 2.) A. D. 747. [* 1Kb] Karlomannus divino succensus amore Romam tendens, Zachariae papae se obtulit, et ab eo clericus factus, habituque mutato monachicum capiens indumentum, in monte Soracte sive Syrapti [1108 1Kb] constructo monasterio, apud aecclesiam beati [Col. 0837A] Silvestri, cum fratribus secum ad hoc venientibus, per aliquot annos optata quiete fruebatur. Sed cum ex Francia multi nobilium ob vota solvenda Romam commearent et eum velut dominum quondam suum preterire nollent, otium, quo maxime delectabatur, crebra salutatione interrumpentes, locum mutare compellunt. Nam cum hujusmodi frequentiam proposito suo vidisset officere, relicto monte, in Samnium provinciam ad monasterium sancti Benedicti, situm in castro Cassino, se contulit, et ibi quod reliquum fuit vitae tempus complevit.

6. 7. (EINH. Ann.) A. D. 748. Gripho fratri suo Pippino subjectus esse nolens, quamvis sub eo [Col. 0837B] honorifice viveret, in Saxoniam profugit; collectoque Saxonum exercitu, super fluvium Ovacra in loco qui dicitur Orheim consedit; Pippinus vero cum exercitu Francorum in Thuringiam profectus, contra dolos fratris Saxoniam ingressus est, conseditque super fluvium Missaha in loco qui dicitur Scahaningi; praelium tamen inter eos non est commissum, sed ex placito discesserunt.

7. 8. A. D. 749. Gripho Saxonum fidei diffidens, cum copiis quae ad eum de Francia confluxerant Bawariam petiit, ipsumque ducatum in suam potestatem redegit, Tassilonem cum Hiltrude in deditionem accepit, Suiggerum in auxilium sibi venientem suscepit. Haec audiens Pippinus, cum maximo exercitu venit in Bawariam, fratremque suum Griphonem [Col. 0837C] cum omnibus suis cepit, Tassilonem in ducatum restituit, domumque reversus, Griphoni more ducum duodecim comitatus dedit; sed ille tali beneficio non contentus, eodem anno ad Waifarium Aquitaniae ducem profugit.

9. 10. (Chr. W.) A. D. 751. [* 1Kb] Sanctus Burchardus accepit pontificatum Wirciburgensem, in quo sedit annos 40. (EINH. A.) Hic itaque sanctus Burchardus et Folradus archicapellanus, quem quidam (Vita Burch.) abbatem, quidam (EINH. A.) presbiterum scribunt, ad Zachariam Romanum pontificem missi sunt, ut consulerent eum super regibus qui tempore illo fuerunt in Francia, nomen tantum regis sed nullam potestatem regiam habentes. [** 1Kb] [Col. 0837D] (Vita Burchardi.) Solebant enim Franci ex antiqua regum stirpe reges habere, qui a Meroveo, Clodii secundi regis eorum filio, Merovingi dicebantur; quorum genealogia usque ad Hildericum tunc temporis regem permanebat, in quo etiam deficiebat; sed licet in illo finita posset videri, jam dudum tamen nullius vigoris erat, nec quicquam clarum in se preter inane regis vocabulum preferebat. Nam et opes et potentia regni penes palatii prefectos, qui majores domus dicebantur et ad quos summa imperii pertinebat, tenebantur; nec aliud quicquam regi permittebatur, quam ut regio tantum nomine [Col. 0838A] contentus, crine profuso, barba summissa, solio resideret, ac speciem dominantis effingeret, legatos undecumque venientes audiret, eisque abeuntibus responsa, quae doctus erat aut jussus, ex sua velut potestate redderet, cum preter inutile regis nomen et precarium vitae stipendium, quod ei prefectus aulae, prout videbatur, exhibebat, nichil aliud possideret; quanquam unam et eam perparvam reditus villam, in qua domum et ex qua famulos necessaria sibi ministrantes atque obsequium exhibentes paucae numerositatis haberet. Quocumque eundum erat, carpento ibat, quod junctis, bubus et bubulco more rustico agente trahebatur. Sic ad palatium, sic ad publicum conventum, qui Kalend. Maii ob regni utilitatem annuatim [1109 1Kb] celebrabatur, ire solebat, et [Col. 0838B] coram tota gente presidens omnesque salutans, et ab iis salutatus debitisque obsequiis honoratus, sic domum rediebat, sicque secum usque ad alium Maium domi residebat. At regni amministrationem et omnia, quae vel domi vel foris agenda erant ac disponenda, prefectus aulae procurabat. Quo officio tunc, cum predicti legati Romam mittebantur, Pippinus, Karoli filius itemque Karoli Magni pater, jam velut hereditario jure fungebatur. Zacharias vero papa super hujusmodi negotio consultus, remandavit, melius esse illum vocari regem, apud quem summa potestatis consisteret; dataque auctoritate sua, Pippinum regem constitui jussit.

[Col. 0838C] 10. 11. A. D. 752. Pippinus per auctoritatem Zachariae papae more Francorum electus ad regnum, per manus sancti Bonifacii archiepiscopi Mogonciacensis elevatus est in regni solium in Suessionum civitate.---(Chr. W.) Translatio sancti Kyliani facta est.---Beatus papa Zacharias in venerabili patriarchio reperit caput beati Georgii martyris in capsa reconditum, quod in Romanam urbem transtulit.

11. 12. A. D. 753. Stephanus papa 92us ordinatur, seditque annos 5, dies 28.

[Col. 0838D] Anni regni Pippini.

1. 13. (EINH. A.) Anno dominicae incarnationis 754. Pippinus rex cum exercitu magno Saxoniam ingressus est, et quamvis Saxones ei obstinatissime resisterent, pulsi tamen cesserunt, et ipse usque ad locum qui dicitur Rimie juxta fluvium Wisaram accessit. In qua expeditione Hiltigarius episcopus occisus est in monte qui dicitur Viburg [1110 1Kb] . Revertenti vero regi de Saxonia nuncius venit de morte fratris sui Griphonis, a quo vel qualiter interfectus esset.---Eodem anno Stephanus papa multa mala [Col. 0839A] passus ab Haistulfo Longobardorum rege, venit ad Pippinum regem in villa quae dicitur Carisius [1111 1Kb] , suggerens ei, ut se et Romanam aecclesiam ab infestatione Longobardorum defenderet. Venit et Karlomannus, frater regis, jam monachus factus, jussu abbatis sui, ut apud fratrem suum precibus Romani pontificis obsisteret. Invitus tamen hoc fecisse putatur, quia nec ille abbatis sui jussa contemnere, nec abbas ille preceptis regis Longobardorum, qui ei hoc imperavit, audebat resistere. (REGINO.) Stephanus autem papa apud Parisium aliquamdiu infirmatus, rursumque per sanctum Dionisium convalescens, postquam a rege Pippino pro sanctae Romanae aecclesiae defensione firmitatem accepit, ipsum sacra unctione in regiae dignitatis honore confirmavit, [Col. 0839B] et cum eo duos filios ejus, Karolum et Karlomannum, cum matre eorum Berhtrada consecravit; Francorumque proceres una cum populo benedictione apostolica sanctificans, auctoritate beati Petri apostoli obligavit, et protestatus est eos, ut nunquam ipsi, vel quique ex eorum progenie, per succedentium curricula temporum progeniti, de alia stirpe regem sibi preponerent, nisi ex eorum propagine, quos divina providentia tunc in defensionem aecclesiae dignata est sublimare. (EINH. Vit. Kar.---V. Burch.---Chr. W.) Sic ergo Pippinus ex prefecto palatii, auctoritate apostolica, sublimatus et unctus in sedem regni, postea regnavit annis 15, absolutus per eundem papam Stephanum a juramento, quod regi Hilderico cum ceteris regni primoribus [Col. 0839C] fecerat. Hildericus vero, qui falso regis nomine fungebatur, tonso capite, in monasterium missus est [1112 1Kb] .

2. 14. (EINH. A.) A. D. 755. [* 1Kb] Pippinus rex, invitante ac rogante predicto papa Stephano, propter justiciam beati Petri apostoli exigendam a rege Longobardorum Haistulfo, Italiam cum manu valida intravit, resistentibusque Longobardis et claustra Italiae tuentibus, ad ipsas montium clusas acerrime pugnatum est, cedentibusque Longobardis, omnes copiae Francorum intraverunt. Haistolfus vero rex in Papia civitate se inclusit, quem Pippinus rex tam diu obsedit, donec firmitatis causa pro facienda sanctae Romanae aecclesiae justicia obsides 40 recepit. [Col. 0839D] Quibus datis, promissisque jurejurando firmatis, Pippinus quidem domum rediit, Stephanum vero papam cum Folrado capellano et non minima Francorum manu Romam remisit. Karlomannus autem, frater regis, qui cum Berhtrada regina in Vienna civitate remansit, correptus febre, priusquam reverteretur obiit; cujus, corpus jussu regis ad monasterium sancti Benedicti, ubi monachus erat, relatum est. Sanctus [1113 1Kb] Bonifacius passus est (Chr. W.).

3. 15. (EINH. A.) A. D. 756. Haistolfus rex Longobardorum [Col. 0840A] cum nichil eorum quae datis obsidibus et facto juramento promisit complesset, Pippinus rex iterum cum exercitu Italiam veniens, eum in Papia obsedit, et ad implenda quae promisit obsidione coegit; redditamque sibi Ravennam et Pentapolim omnemque exarchatum ad Ravennam pertinentem sancto Petro dedit, hisque peractis, in Galliam rediit. Post cujus abscessum Haistolfus cum ea quae promisit denuo commutare meditaretur, in venatione de equo suo prolapsus et ex hoc infirmatus, intra paucos dies vivendi finem fecit. Cui Desiderius successit.

4. 16 A. D. 757. Constantinus imperator misit Pippino regi munera, inter quae et organum; quae ad eum in Compendio villa pervenerunt, ubi tunc [Col. 0840B] populi sui generalem conventum habuit. Illuc et Thassilo dux Bawariorum cum primoribus gentis suae venit, fidelitatemque tam ipsi regi Pippino quam filiis ejus Karolo et Karlomanno jurejurando supra corpus sancti Dionisii promisit, nec solum ibi, sed etiam supra corpus sancti Martini itemque sancti Germani id ipsum sacramentum cum omnibus primatibus suis firmavit.

5. 17. A. D. 758. Pippinus rex cum exercitu Saxoniam aggressus est, et quamvis Saxonibus validissime resistentibus et se munitionibus tuentibus, pulsis propugnatoribus praelio, per ipsum, quo patriam defendere conabantur, vallum intravit; commissoque passim praelio, plurimam ex ipsis multitudinem occidit, et eos ad hoc coegit, ut promitterent, [Col. 0840C] se omne quod juberet facturos et annis singulis 300 equos causa honoris daturos. His ita compositis et more Saxonico ut rata essent confirmatis, in Galliam repedavit.---Paulus papa 93us sedit annos 10.

6. 18. A. D. 759 [* 1Kb] . Natus est Pippino regi filius, quem suo nomine Pippinum vocari V luit; sed puer immatura morte preventus, tercio post nativitatem suam anno decessit.

7. 19. A. D. 760. Waifarius dux Aquitaniae cum res aecclesiarum, quae in sua potestate [Col. 0840D] erant et ad aecclesias sub manu Pippini regis constitutas pertinebant, reddere noluisset, ipsumque regem pro his per legatos suos se commonentem audire contempsisset, contumacia sua eundem regem ad suscipiendum contra se bellum concitavit. Contractis ergo rex undique copiis. Aquitaniam intravit, seque res ac justicias aecclesiarum exacturum pronunciavit. Cumque in loco qui dicitur Tedoad positis castris consedisset, Waifarius bello concertare non ausus, missa legatione ad regem, spopondit, se imperata facturum, aecclesiarum jussticias [Col. 0841A] redditurum; dedit etiam obsides duos de primoribus gentis Adalgarium et Itherium. (Chr. W.) Quibus acceptis, rex a bello abstinuit, domumque rediit---Sanctus Othmarus in insulam quae dicitur Stein relegatus, migravit [1114 1Kb] ad Deum.

8. 20. (EINH. A.) A. D. 761. Waifarius licet obsides dedisset et sacramenta jurasset, satius tamen ratus, si de illato sibi bello superiori anno ultionem exigeret, exercitum, qui Francorum possessiones popularetur, usque ad Cabillonem civitatem fecit accedere. Quod cum Pippino regi, generalem conventum agenti in villa Duria, nunciatum fuisset, coactis undique consiliis, cum magno belli apparatu in Aquitaniam ingressus, omnia ferro et igne vastavit, et quaedam oppida et castella manu cepit, quaedam [Col. 0841B] victori se ultro dederunt. Cumque omnia vastando Lemovicas venisset, regressus est, iterumque in Carisiaco hibernis habitis, natale Domini et pascha ibi peregit. In hac expeditione fuit cum eo filius ejus primogenitus Karolus, ad quem post patris obitum omnis imperii summa pervenit.

9. 21. A. D. 762. Pippinus rex suscepto a se bello finem imponere cupiens, tercio Aquitaniam intravit, captisque Biturica civitate et castello Toarcis, revertitur, hiemavitque in villa Gentiliaco.

10. 22. A. D. 763. Pippinus, habito conventu in Nivernis, quarto Aquitaniam intravit, cunctisque extra munitiones vastatis usque ad oppidum Cadurciam [1115 1Kb] , cum integro exercitu in Franciam se recepturus, [Col. 0841C] per Lemovicum regreditur. (Ann. Laur.---EINH. A.) Tassilo dux Bawariae postponens sacramenta quae juraverat, et oblitus omnia bona quae sibi avunculus suus Pippinus rex fecerat, simulata infirmitate, ab hac expeditione per dolum se subduxit, et in Bawariam rediit; firmatoque ad defectionem animo, ad conspectum regis se ulterius venturum abjuravit. Rex autem dimisso exercitu, in villa Longlare hiemavit.

11. 23. A. D. 764. Rex Pippinus, distracto in diversa animo propter duo bella, Aquitanicum scilicet jam olim susceptum et Bawaricum propter Tassilonis ducis defectionem suscipiendum, conventum populi sui habuit in Wormacia, dilataque in futurum expeditione, illo anno se domi continuit.

[Col. 0841D] 12. 24. A. D. 765. Pippinus generalem conventum in Atiniaco villa habuit, sed et hoc anno nusquam movens expeditionem, Aquis hiemavit.---Corpora [1116 1Kb] sanctorum Gorgonii, Naboris et Nazarii de Roma translata sunt in Franciam.

13. 25. A. D. 766. Turci egressi a Caspiis portis, cum Avaribus bellum inierunt, multique ex utrisque perierunt. Pippinus propter conficiendum Aquitanicum bellum, conventu in Aurelianis habito, in Aquitaniam quinto profectus est, et destructum a Waifario Argentomagum castrum reaedificavit, dispositoque [Col. 0842A] ibi et in Biturica civitate presidio, regreditur.

14. 26. A. D. 767. [* 1Kb] Orta questione de sancta Trinitate et de sanctorum imaginibus inter orientalem et occidentalem aecclesiam, id est inter Grecos et Romanos, Pippinus rex in villa Gentiliaco [al., Salmonciaco [1117 1Kb] ] synodum habuit, ventilataque questione, ad bellum predictum conficiendum post natale Domini septimo in Aquitaniam proficiscitur; multisque castellis et pagis captis, Viennam revertitur, ibique pascha celebrato et exercitu recreato, mense Augusto ad reliquias belli profectus est, et Bituricam veniens, conventum in campo habuit; indeque ad Garonnam fluvium accedens, multa castella et petras atque speluncas, in quibus se hostium [Col. 0842B] multitudo plurima defendebat, cepit, reversusque Bituricam, exercitum in hiberna dimisit.

15. 27. A. D. 768. Pippinus in Biturica natale Domini celebravit, et cum primum ad gerendum bellum tempus aptum videret, evocato undique exercitu, ad Santonicam civitatem contendit; captoque in itinere Rimisteino, cum ad urbem predictam venisset, mater et soror et neptes Waifarii ducis ad eum adductae sunt. Quas cum pie susceptas servari jussisset, ad Garonnam fluvium proficiscitur. Ubi ei Heriwigus [1118 1Kb] cum alia prefati ducis sorore occurrit, [Col. 0842C] seque et illam regi tradidit. Rebus igitur aliquot prospere gestis, rex revertitur, et in castello quod dicitur Sels pascha celebravit; assumptaque secum uxore sua atque familia, iterum ad urbem Santonicam venit; dimissaque ibi uxore ac familia, cum omnibus copiis ad persequendum Waifarium ducem animum intendit, nec prius desistere instituit, quam aut vivum caperet aut rebellantem interficeret. Quo interfecto in territorio Petragorico, confectoque bello Aquitanico, Santonas reversus est, ibique demorans aliquamdiu, aegritudine decubuit, delatus tamen Turonos apud sancti Martini memoriam oravit, indeque Parisium veniens, 8 Kalend. Octobr. obiit, corpusque ejus in basilica sancti Dionisii humatum est.---Filii vero ejus Karolus et [Col. 0842D] Karlomannus omnium Francorum consensu ambo reges creati sunt (EINH. c. 3), ea conditione premissa, ut totum regni corpus ex aequo partirentur; et Karolus eam partem quam pater ejus Pippinus tenuerat, Karlomannus vero eam quam patruus eorum Karlomannus possedit, susceperat; et Karolus 7 Idus Octobris in Noviomo civitate, Karlomannus vero in Suessiona, regni susceperunt insignia. (EINH. Ann. et Laur.) Karolusque, qui major erat natu, Aquasgrani profectus, natale Domini ibi celebravit, pascha vero in Rotomago civitate. (EINH. [Col. 0843A] l. l.) Susceptae sunt itaque conditiones utrimque, et pars regni divisi juxta modum sibi propositum ab utroque recepta est, mansitque ista quamvis cum magna difficultate concordia, multis ex parte Karlomanni societatem separare volentibus, adeo ut quidam eos etiam bello committere sint meditati. Sed in hoc plus suspecti quam periculi fuisse, ipse rerum exitus approbavit, cum defuncto Karlomanno uxor ejus et filii cum quibusdam ex primoribus ejus Italiam fuga petiit, et nullis existentibus causis spreto mariti fratre, sub Desiderii Longobardorum regis patrocinium cum liberis suis se contulit. (EINH. c. 4.) Et Karlomannus quidem post amministratum communiter biennio regnum morbo decessit; Karolus [Col. 0844A] autem, defuncto fratre, consensu omnium Francorum rex constituitur. De cujus nativitate atque infantia vel puericia, dicit actuum ejus scriptor Eginhardus, ab eodem principe educatus, quod neque scriptis unquam aliquid declaratum sit, neque quisquam suo tempore inventus sit, qui horum noticiam se habere dixerit; de actibus vero et moribus ceterisque vitae illius partibus [* 1Kb] ita explicuit.



DESCRIPTIO ACTUUM KAROLI MAGNI.
[Col. 0843]

[Col. 0843B] (EINH. Vita Kar.) Omnium bellorum quae gessit primo Aquitanicum, a patre inchoatum, sed nondum finitum, quia cito peragi posse videbatur, fratre adhuc vivo, etiam et auxilium ferre rogato, suscepit, et licet eum frater, malis quibusdam machinantibus, auxilio frustrasset promisso, susceptam expeditionem strenuissime exsecutus, non prius destitit, quam hoc quod efficere moliebatur perfecit. Nam et Hunoldum quemdam, qui post mortem Waifarii Aquitaniam occupavit bellumque jam pene peractum reparare temptavit, Aquitaniam relinquere et in Wasconiam fugere coegit. Quem tamen ibi consistere non sustinens, transmisso amne Garunna, Lupo Wasconum duci mandat, ut perfugam reddat, quod ni festinato faciat, bello se illum expostulaturum. [Col. 0843C] Sed Lupus saniori usus consilio, non solum Hunoldum reddidit, sed etiam se ipsum cum provincia cui preerat ejus potestati permisit. (EINH. Ann. a. 773.---Vita. Ann.) Quo bello finito, rogatu et precibus Adriani pontificis Romani, insolentiam Desiderii Longobardorum regis ferre non valentis, bellum contra Longobardos suscepit, copiasque quas adduxerat dividens, unam partem cum Bernhardo patruo suo per montem Jovis ire precepit, alteram ipse ducens per montem Cinisium, Italiam intravit, (Vita) nec prius destitit, quam Desiderium regem, longa obsidione in Papia fatigatum, in deditionem susciperet et perpetuo exilio deportaret, filium vero ejus Adalgisum, in quo omnium spes stare videbatur, [Col. 0843D] non solum regno sed etiam Italia excedere compelleret, omnia Romanis ablata restitueret, Routhgisum, Forojuliani ducatus prefectum, nova molientem obprimeret, totamque, Italiam suae ditioni subjugaret, subactaeque filium suum Pippinum regem preponeret. Post cujus belli finem Saxonicum, quod quasi intermissum videbatur, repetitum est, quo nullum neque prolixius neque atrocius Francorumque populo laboriosius susceptum est, quia Saxones, sicut omnes fere Germaniae nationes, et natura feroces et idolorum [1119 1Kb] cultui dediti, neque divina neque [Col. 0844B] humana jura polluere vel transgredi arbitrabantur inhonestum haberi. Susceptum est igitur adversus eos bellum, quod magna utrimque animositate, majore tamen Saxonum dampno per continuos 30 annos gerebatur. Poterat siquidem citius finiri, si Saxonum perfidia hoc pateretur. Dictu difficile est, quotiens, superati ac supplices regi se dediderunt, imperata facturos polliciti sunt, obsides qui imperabantur absque dilatione dederunt, legatos qui mittebantur susceperunt; aliquotiens ita edomiti et emoliti, ut etiam cultum daemonum dimittere et christianae religioni se subdere velle promitterent; sed sicut ad haec facienda aliquotiens proni, sic ad eadem pervertenda semper fuere precipites. Regis vero magnanimitas aut per se aut per comites suos, misso [Col. 0844C] exercitu, perfidiam illorum semper ulciscebatur, donec, omnibus qui resistere solebant profligatis, decem milia hominum ex his, qui utrasque ripas Albis fluminis incolebant, cum uxoribus et parvulis sublatos transtulit, et per Galliam et Germaniam multimoda divisione distribuit; eaque conditione bellum per tot annos tractum constat esse finitum, ut abjecto daemonum cultu, christianae religionis sacramenta susciperent. Hoc autem bellum licet tam diu pertraheretur, ipse tamen non amplius quam bis acie conflixit cum hoste, semel juxta montem qui Osneggi dicitur in loco Theotmelli nominato, et iterum juxta Hasa fluvium, et hoc uno mense, paucis diebus interpositis. Sed his duobus praeliis ita devicti sunt, [Col. 0844D] ut ulterius regem neque provocare, neque venienti resistere, nisi aliqua loci munitione defensi, auderent. Plures tamen eo bello tam ex nobilibus Francorum quam Saxonum et functi summis honoribus viri consumpti sunt. Tandem anno tricesimo tercio finitum est. Nec minus interea Hispaniam quoque debellavit; nam Aquitaniam et Wasconiam primum subjecit. Britones quoque domuit missaque expeditione imperata facere coegit.---Ipse postea cum exercitu Italiam ingressus, ac per Romam iter agens, Capuam urbem Campaniae accessit, ibique positis [Col. 0845A] castris, bellum Beneventanis, ni dederentur, comminatus est. Prevenit hoc dux gentis Aragisus [1120 1Kb] , filiosque suos Rumoldum et Grimoldum cum magna pecunia regi obviam mittens, rogat, ut filios suos obsides suscipiat, seque cum gente imperata facturum, preter hoc solum si ipse ad conspectum venire cogeretur. Rex utilitate gentis magis quam ejus obstinatione considerata, oblatos sibi obsides suscepit, eique, ut ad conspectum venire non cogeretur, pro magno munere concessit, et minore filio gratia obsidatus retento, majorem patri remisit, legatisque ob sacramenta fidelitatis a Beneventanis exigenda cum Aragiso dimissis, Romam rediit, consumptisque ibi in sanctorum veneratione aliquot diebus, Galliam revertitur.---Bajoaricum deinde bellum et repente [Col. 0845B] ortum et celeri fine completum est, quod superbia simul et socordia Tassilonis ducis excitavit, qui hortatu uxoris, quae filia Desiderii regis erat ac patris exilium per maritum ulcisci posse putabat, juncto foedere cum Hunis, qui Bajoariis sunt ab oriente contermini, non solum imperata non facere sed regem bello provocare temptabat. Cujus contumaciam, quia nimia videbatur, animositas regis ferre nequiverat, ac proinde contractis undique copiis, Bajoariam petiturus, ad Licum amnem venit, qui Bajoarios ab Alemanniis dividit. Cujus in ripa castris collocatis, priusquam provinciam intraret, animum ducis per legatos statuit experiri. Sed ille pertinaciter agere nec sibi vel genti utile ratus, regi se supplex [Col. 0845C] permisit, obsides qui imperabantur dedit, inter quos et filium suum Theodonem, data insuper fide cum juramento, quod ab illius potestate ad defectionem nemini suadenti consentiret; sicque bello, quod quasi maximum videbatur futurum, celerrimus est finis impositus. Tassilo tamen postea evocatus ad regem, neque redire permissus est, neque provincia quam tenebat ulterius duci, sed comitibus est commissa. (V. Ann. a. 788.) Nam cum Tassilo dux reus majestatis judicatus, capite dampnaretur, clementia regis vita sibi concessa, mutato habitu in monasterium missus est, filius quoque ejus Theodo detonsus monasticae conversationi deputatus est.---(Vita.) His motibus ita compositis, Sclavis, qui nostra consuetudine Wilci, propria vero lingua Weletabi dicuntur, [Col. 0845D] bellum illatum est, in quo Saxones, velut auxiliares inter ceteras nationes, quanquam ficta et minus devota oboedientia, militabant, unaque hac expeditione idem Sclavi ita sunt domiti, ut ulterius jussis non contrairent.---Maximum omnium quae a Karolo gesta sunt bellorum preter Saxonicam huic bello successit, illud videlicet quod contra Avares sive Hunos susceptum est, quod ille et animosius quam cetera et longe majori apparatu amministravit. Unam tamen per se in Pannoniam---nam hanc provinciam ea gens incolebat---expeditionem fecit, cetera filio suo Pippino ac prefectis provinciarium, [Col. 0846A] comitibus etiam ac legatis perficienda commisit. Quae cum ab his strenuissime fuissent impleta, octavo tandem anno idem bellum consummatum est. Quot praelia in eo gesta sint, quantumque sanguinis effusum, testatur Pannonia omni pene habitatore vacua et locus, in quo regia Cagani erat, ita desertus, ut ne vestigium quidem humanae habitationis in eo appareat. Tota in hoc bello Hunorum nobilitas periit, tota gloria decidit, omnis pecunia et congesti ex longo tempore thesauri direpti sunt, neque ullum bellum contra Francos exortum humana potest memoria recordari, quo illi magis ditati et opibus aucti sint, quippe cum usque in id temporis pene pauperes viderentur. Tantum auri et argenti in regia repertum, tot spolia preciosa in praeliis sublata, ut [Col. 0846B] merito credi possit, hoc Francos Hunis jure abstulisse, quod Huni prius aliis gentibus injuste eripuerunt.---Descriptio [1121 1Kb] terrae Hunorum: Terra quippe Hunorum, ut antiquorum temporum relatores testantur (Mon. Sang. II, 1), novem circulis, quos Teutonici haga dicunt, cingebatur, quorum singuli ita stipitibus quernis sive faginis vel abiegnis erant exstructi, ut de margine ad marginem viginti pedum spacium tenderetur in latum et totidem subrigerentur in altum, cavitas [1122 1Kb] autem universa aut durissimis lapidibus aut creta tenacissima repleretur, porro superficies vallorum eorundem integerrimis cespitibus tegeretur. Inter quorum confinia plantabantur arbusculae, quae, ut cernere solemus, [Col. 0846C] abscisae atque projectae comas caudium foliorumque proferunt. De primo autem circulo usque ad secundum 20 miliaria Teutonica protendebantur, et inde similiter ad tercium, et ita usque ad nonum, quamvis ipsi circuli alius alio multo contractiores fuissent. Inter hos igitur aggeres ita vici villaeque erant locatae, ut de aliis ad alias vox humana posset audiri. Contra eadem vero aedificia inter inexpugnabiles muros portae non satis latae erant constitutae, per quas latrocinandi gratia non solum exteriores, sed etiam interiores solebant exire. De circulo quoque ad circulum sic erant possessiones [1123 1Kb] et habitacula undique versum ordinata, ut clangor tubarum inter singula cujusque rei posset significativus [1124 1Kb] adverti. Ad has ergo munitiones per ducentos et eo [Col. 0846D] amplius annos, qualescumque omnium occidentalium divitias congregantes, cum et Gothi et Wandali quietem hominum perturbarent, orbem occiduum pene vacuum dimiserunt. Quos tum invictissimus Karolus in annis octo ita perdomuit, ut de eis ne minimas quidem reliquias remanere permiserit. A Vulgaribus vero ideo manum retraxit, quia videlicet, Hunis extinctis, regno Francorum nichil nocituri viderentur. Porro praedam in Pannonia repertam per epyscopia vel monasteria liberalissima divisione distribuit. (EINH. Vita Kar.) Duo tantum ex proceribus Francorum eo bello perierunt. Hericus [Col. 0847A] dux Forojulianus in Liburnia juxta Tarsicam maritimam civitatem insidiis oppidanorum interceptus, et Geroldus Bajoariae praefectus in Pannonia, cum contra Hunos praeliaturus aciem strueret, incertum a quo, cum duobus tantum qui eum obequitantem ac singulos cohortantem comitabantur, interfectus est. Ceterum incruentum pene Francis bellum hoc fuit et prosperrimum exitum habuit, tametsi diutius sui magnitudine traheretur. Post quod et Saxonicum sua prolixitate congruentem finem accepit.---Boemicum quoque et Lilonicum, quae postea exorta sunt, durare non potuerunt, quorum utrumque ductu Karoli junioris celeri fine completum est.---Ultimum contra Normannos qui Dani vocantur, primo pyraticam exercentes, deinde majori classe litora [Col. 0847B] Galliae atque Germaniae vastantes, bellum susceptum est, quorum rex Gotefridus adeo vana spe inflatus erat, ut sibi totius Germaniae promitteret potestatem; Fresiam quoque atque Saxoniam haut aliter atque suas provincias estimabat. Jam Abodritos vicinos suos in suam ditionem redegerat, jam eos sibi vectigales fecerat, jactabat etiam se brevi Aquisgrani, ubi regis comitatus erat, cum maximis copiis adventurum. Nec dictis ejus quamvis vanissimis omnino fides abnuebatur, quin potius aliquid tale inchoaturus, nisi festinata fuisset morte preventus, putabatur. Nam a proprio satellite, sive ut quidam verius estimant (Mon. Sang. II, 13), a proprio filio, cujus matrem abjecerat et aliam duxerat, interfectus, et suae vitae et belli a se inchoati finem [Col. 0847C] fecit.

(EINH. Vita Kar.) Haec sunt bella, quae rex potentissimus per annos 46---tot enim annis regnavit---in diversis terrarum partibus summa prudentia atque felicitate gessit, quibus Francorum regnum, quod post patrem Pippinum magnum quidem et forte susceperat, ita nobiliter ampliavit, ut pene duplum reddiderit. Nam cum prius non amplius quam ea pars Galliae, quae inter Rhenum et Ligerem fluvium oceanumque ac mare Balearicum jacet, et pars Germaniae, que inter Saxoniam et Danubium ac Salam fluvium, qui Thuringos et Sorabos dividit, postea incolitur a Francis qui orientales dicuntur, et praeter haec Alemanni atque Bajoarii, ad regni Francorum potestatem pertinerent: ipse per bella memorata [Col. 0847D] primo Aquitaniam et Wasconiam totumque Pyrenei montis jugum et usque ad Hyberum amnem, qui apud Novarros [1125 1Kb] ortus et fertilissimos Hispaniae agros secans, sub Tertosae civitatis menia Balearico mari miscetur, deinde Italiam totam ab Augusta Praetoria usque in Calabriam minorem, in qua Grecorum ac Beneventorum constat esse confinia, tum Saxoniam, quae Germaniae quidem magna pars est, et ejus, quae a Francis incolitur, duplum in lato habere putatur, cum ei longitudine possit esse consimilis, deinde utramque Pannoniam [Col. 0848A] et appositam in altera Danubii ripa Daciam, Histriam quoque et Lyburniam atque Dalmatiam, exceptis maritimis civitatibus, quas ob amiciciam et junctum cum eo foedus Constantinopolitanum imperatorem habere permisit, deinde omnes barbaras et feras nationes, quae inter Rhenum ac Visulam fluvios oceanumque ac Danubium positae, lingua quidem pene similes, moribus vero atque habitu valde dissimiles, Germaniam incolunt, ita perdomuit, ut eas tributarias efficeret. Auxit etiam gloriam regni sui, quibusdam regibus ac gentibus per amiciciam sibi conjunctis. Adeo namque Adefonsum, Galiciae atque Asturicae [1126 1Kb] regem, sibi societate devinxit, ut is cum ad eum vel litteras vel legatos mitteret, non aliter se apud illum quam proprium suum appellari juberet. [Col. 0848B] Scottorum quoque reges sic habuit ad suam voluntatem per munificentiam inclinatos, ut eum nunquam nisi dominum, seque subditos et servos ejus pronunciarent. Cum Aaron rege Persarum, qui excepta India totum pene tenebat Orientem, talem habebat in amicicia concordiam, ut is gratiam ejus omnium qui in toto erant orbe regum ac principum amiciciae praeponeret, solumque honore ac munificentia sibi colendum judicaret.---Imperatores etiam Constantinopolitani, Nicephorus, Michahel et Leo, ultro amiciciam et societatem ejus expetentes, complures ad eos misere legatos. Cum quibus tamen, propter susceptum a se imperatoris nomen, et ob hoc, quasi qui imperium eis preripere vellet, valde susspectum, foedus firmissimum statuit, ut nulla [Col. 0848C] inter partes cujuslibet scandali remaneret occasio. Erat enim semper Romanis et Grecis Francorum susspecta potentia. Unde et illud Grecum exstat proverbium , .---Qui cum tantus in ampliando regno et subigendis exteris nationibus existeret et in ejusmodi occupationibus assidue versaretur, opera tamen plurima ad regni decorem et commoditatem pertinentia diversis in locis inchoavit, quaedam etiam consummavit; inter quae precipua non immerito videri possunt basylica sanctae Dei genitricis Aquisgrani opere mirabili constructa, et pons apud Mogontiam in Rheno quingentorum passuum longitudinis; nam tanta est ibi fluminis latitudo. Qui tamen uno anno antequam decederet incendio conflagravit, nec refici potuit propter [Col. 0848D] festinatum illius decessum, quanquam in ea meditatione esset, ut pro ligneo lapideum restitueret. Inchoavit et palatia operis egregii, unum haud longe a Mogontiaca civitate, juxta villam cui vocabulum est Ingelenheim, alterum Noviomagi super Vahalem fluvium. Precipue tamen aedes sacras ubicumque in toto regno suo vetustate collapsas comperit, pontificibus et abbatibus, ad quorum curam pertinebant, ut restaurarentur, imperavit, adhibens curam per legatos, ut imperata perficerent. Talem eum in ampliando et tuendo simulque ordinando regno fuisse [Col. 0849A] constat; ceterum, qualis in domestica cura fuisset, dicatur.---Post mortem patris cum fratre regnum partitus tanta patientia simultates et invidiam ejus tulit, ut omnibus mirum videretur, quod ne ad iracundiam quidem ab eo provocari potuisset. Deinde cum matris hortatu filiam Desiderii regis Longobardorum duxisset uxorem, post annum repudiavit cam, et Hildigardam de gente Suavorum, precipuae nobilitatis feminam, in matrimonium accepit, de qua filios tres, Karolum videlicet ac Pippinum et Ludowicum, totidemque filias, Ruothrudem et Berhtam et Gislam, genuit. Habuit et alias tres filias, Theoderatam et Hiltrudam et Ruotheidem, duas de Fastrada uxore, quae de orientalium Francorum, scilicet Germanorum, gente erat, terciam de concubina [Col. 0849B] quadam. Defuncta Fastrada, Luitgardam Alamannam duxit, de qua liberos non habuit. Post cujus mortem tres habuit concubinas, Gersuindam Saxonici generis, de qua ei filia nomine Adeltrud nata est, Regenam, quae ei Druogonem et Hugonem genuit, Adelindam quoque, quae Theodericum procreavit.---Mater quoque ejus Bertrada in magno apud eum honore consenuit; colebat enim eam cum magna reverentia, ita ut nulla unquam invicem sit exorta discordia, nisi in divortio filiae regis Desiderii, quam illa suadente acceperat. Decessit tandem post mortem Hiltigardae, cum jam tres nepotes suos totidemque neptes in filii domo vidisset. Quam ille in eadem basylica qua pater situs est, apud Sanctum Dionisium magno cum honore fecit humari [Col. 0849C] [1127 1Kb] .---Erat ei unica soror nomine Gisla, a puellaribus annis religiosae conversationi mancipata, quam similiter ut matrem magna coluit pietate, quae etiam paucis ante obitum illius annis, in eo quo conversata est monasterio decessit.---Liberos suos ita censuit instituendos, ut tam filii quam filiae primo liberalibus studiis, quibus et ipse operam dabat, erudirentur, tum filios, cum primum aetas patiebatur, more Francorum equitare, armis ac venatibus exerceri fecit, filias vero laneficio assuescere, coloque ac fuso, ne per otium torperent, operam impendere, atque ad omnem honestatem erudiri jussit. Ex his omnibus duos tantum filios et unam filiam, priusquam moreretur, amisit, Karolum, qui major natu erat, et Pippinum, quem regem Italiae prefecerat, [Col. 0849D] et Ruothrudem, quae filiarum ejus primogenita et a Constantino Grecorum imperatore, filio Leonis et Hyrene fuerat desponsata. Quorum Pippinus unum filium Bernhardum, filias autem quinque superstites reliquit, in quibus rex pietatis suae precipuum documentum ostendit, cum nepotem patri succedere et neptes inter filias suas educari fecit. Filiorum ac filiarum tantam [1128 1Kb] in educando curam habuit, ut nunquam domi positus sine ipsis coenaret, nunquam iter sine illis faceret. Adequitabant ei filii, filiae vero pone sequebantur, quarum agmen [Col. 0850A] extremum ex satellitum numero ad hoc ordinati tuebantur. Quae cum pulcherrimae essent et ab eo plurimum diligerentur, mirum dictu, quod nullam earum cuiquam aut suorum aut exterorum nuptum dare voluit, sed omnes secum usque ad obitum suum in domo sua retinuit, dicens, se earum contubernio carere non posse, ac propter hoc, licet alias felix, adversae fortunae indignitatem expertus est; quod tamen ita dissimulavit, acsi de eis nulla unquam alicujus probri susspicio exorta vel fama dispersa fuisset.---Erat ei filius nomine Pippinus ex concubina editus, cujus inter ceteros mentionem facere distuli, facie quidem pulcher, sed gibbo deformis. Is cum pater bello cum Hunis suscepto in Bajoaria hiemaret, cum quibusdam e primoribus [Col. 0850B] Francorum, qui eum vana regni promissione illexerant, adversus patrem conjuravit. Quem post fraudem detectam et conjuratorum dampnationem, detonsum, in coenobio Prumia religiosae vitae jam volentem vacare permisit. Facta est et alia prius contra eum in Germania valida conjuratio, cujus auctores partim luminibus orbati, partim incolomes, omnes tamen exilio deportati sunt, neque ullus ex eis interfectus est, nisi tres tantum, qui cum se, ne comprehenderentur, strictis gladiis defenderent, aliquos etiam occidissent, quia aliter coerceri non poterant, interempti sunt. Harum tamen conjurationum Fastradae reginae crudelitas causa et origo dicitur extitisse, et idcirco in ambabus contra regem conspiratum est, quia uxoris crudelitati consentiens, [Col. 0850C] a suae naturae benignitate ac mansuetudine videbatur exorbitasse. Ceterum per omne suae vitae tempus ita cum summo omnium amore atque favore domi et foris conversatus est, ut nunquam ei vel minima injustae credulitatis nota a quoquam fuisset objecta. Amabat peregrinos et in eis suscipiendis magnam habebat curam, adeo ut eorum multitudo non solum palatio, verum etiam regno non immerito videretur onerosa. Ipse tamen prae magnitudine animi hujuscemodi pondere [1129 1Kb] minime gravabatur, cum etiam ingentia incommoda laude liberalitatis ac bonae famae mercede compensaret.---Corpore fuit amplo atque robusto, statura eminenti, quae tamen non excederet---nam septem suorum pedum proceritatem ejus constat habuisse mensuram---apice [Col. 0850D] capitis rotundo, oculis pregrandibus ac vegetis, naso paululum in mediocritatem excedenti, canicie pulchra, facie laeta et hylari, unde formae auctoritas ac dignitas tam stanti quam sedenti plurima acquirebatur. Quanquam enim cervix obesa et brevior venterque videretur projectior, tamen haec ceterorum membrorum celabat aequalitas. Incessu erat firmo, totaque corporis habitudine virili, voce clara quidem, sed quae minus corporis formae conveniret, valitudine prospera, preter quod antequam decederet per quatuor annos crebro febribus corripiebatur, [Col. 0851A] ad extremum etiam uno pede claudicabat. Erat eloquentia copiosus et exuberans, poteratque quicquid vellet apertissime exprimere; nec patrio sermone contentus, etiam peregrinis linguis ediscendis operam dabat, in quibus Latinam ita didicit, ut ea ac patria lingua orare sit solitus, Grecam vero melius intellegere quam pronunciare poterat. Artes liberales studiosissime coluit, earumque doctores plurimum veneratus, magnis extulit honoribus. In discenda grammatica Petrum Pisanum diaconem senem audivit, in ceteris disciplinis Albinum cognomento Alcwinum, item diaconum de Brittania, virum undecumque doctissimum, preceptorem habuit, apud quem et rethoricae et dialecticae, precipue tamen astronomicae ediscendae plurimum et [Col. 0851B] temporis et laboris impertivit. Discebat et artem computandi, et intentione sagaci siderum cursum curiosissime rimabatur. Temptabat et scribere, tabulas et codicellos ad hoc in lecto sub cervicalibus circumferre solebat, ut cum vacuum tempus esset, manum litteris effigiandis assuesceret; sed parum successit labor preposterus ac sero inchoatus. Assidue exercebatur equitando ac venando, quod illi gentilicium erat, quia vix ulla in terris natio invenitur, quae in hac arte Francis possit coaequari. Delectabatur etiam vaporibus aquarum naturaliter calentium, frequenti natatu corpus exercens, cujus adeo peritus fuit, ut nullus ei juste valeat anteferri. Ob hoc etiam Aquisgrani regiam extruxit, ibique [Col. 0851C] extremos vitae annos usque ad obitum perpetim duxit.---In cibo et potu erat temperans, sed in potu temperantior, ita ut super coenam raro plus quam ter biberet; cibo non adeo abstinere poterat, ut sepe quereretur, noxia suo corpori esse jejunia. Convivabatur rarissime, et hoc precipuis tantum festivitatibus, tunc tamen cum magno hominum numero. Coena cottidiana quaternis tantum ferculis prebebatur, preter carnem assam, quam venatores veribus inferre solebant, qua ille libentius quam ullo alio cibo vescebatur. Inter coenandum aut aliquod acroma aut lectorem audiebat. Legebantur ei hystoriae et antiquorum res gestae, delectabatur etiam libris sancti Augustini, precipueque his qui de civitate Dei pretitulati sunt.---Circa pauperes [Col. 0851D] sustentandos et gratuitam liberalitatem, quam Greci elemosinam vocant, devotissimus erat, ut qui non in patria solum et in suo regno id facere curaverit, verum trans maria in Syriam et Aegyptum atque Africam, Hierosolimis, Alexandriae, Kartagini, ubi christianos in paupertate vivere compererat, penuriae illorum compatiens, pecuniam mittere solebat, ob hoc maxime transmarinorum regum amicicias expetens, ut christianis sub eorum dominatu degentibus refrigerium aliquod ac relevatio proveniret. Colebat pre ceteris sacris locis apud Romam beati Petri apostoli aecclesiam, in cujus donaria magnam vim pecuniae congessit. Neque ille toto regni sui tempore quicquam duxit antiquius, quam ut urbs Roma sua opera suoque labore vetere polleret auctoritate, [Col. 0852A] et ecclesia sancti Petri per illum non solum tuta ac defensa, sed etiam suis operibus pre omnibus aecclesiis esset ornata atque ditata. Quam cum tanti penderet, tamen intra 46 annorum quibus regnaverat spacium quater tantum illo votorum solvendorum ac supplicandi causa profectus est. Ultimi adventus sui non solum hae fuerunt causae, verum etiam quod Romani Leonem pontificem multis affectum injuriis, erutis scilicet, ut quidam dicunt, oculis, linguaque amputata, fidem regis implorare compulerunt. Idcirco Romam veniens propter reparandum, qui nimis conturbatus erat, aecclesiae statum, ibi totum hiemis tempus extraxit. Quo tempore imperatoris et augusti nomen accepit, quod primo in tantum aversatus est, ut affirmaret, se eo [Col. 0852B] die, quamvis precipua festivitas esset, aecclesiam non intraturum, si prescire potuisset pontificis consilium. Invidiam tamen suscepti nominis, Romanis imperatoribus super hoc indignantibus, magna tulit patientia, vicitque eorum contumaciam magnanimitate, qua eis procul dubio longe prestantior erat, mittendo ad eos crebras legationes et in epistolis fratres eos appellando. Post susceptum imperiale nomen cum adverteret multa legibus populi sui deesse---nam Franci duas habent leges, in plurimis locis valde diversas---, cogitavit, quae deerant addere, et discrepantia unire, prava quoque ac perperam prolata corrigere; sed de his nichil aliud ab eo factum est, nisi quod pauca capitula et ea imperfecta legibus addidit. Omnium tamen nationum, [Col. 0852C] quae sub ejus dominatu erant, jura, quae scripta non erant, scribi ac litteris mandari fecit; item barbara et antiquissima carmina, quibus veterum regum actus et bella canebantur, scripsit et memoriae mandavit. Inchoavit et grammaticam patrii sermonis; mensibus etiam juxta propriam linguam vocabula imposuit, qui ante id temporis apud Francos partim Latinis, partim barbaris nominibus pronunciabantur, et Januarium appellavit wintermanoth, Februarium hornung, Martium lencinmanoth, Aprilem ostermanoth, Maium vunnemanoth, Junium brahmanoth, Julium howimanoth, Augustum arnmanoth, Septembrem witemanoth, Octobrem windemanoth, Novembrem herbistmanoth, Decembrem [Col. 0852D] heilicmanoth. Item ventos 12 propriis appellationibus insignivit, cum prius non amplius quam vix quatuor ventorum vocabula possent inveniri. Et subsolanum vocavit osterwint, eurum ostsundroni, euroaustrum sundostroni, austrum sundroni, austroafricum sundwestroni, africum westsundroni, zephirum westroni, chorum westnordroni, circium nordwestroni, septentrionem nordroni, aquilonem nordostroni, vulturnum ostnordroni.---Religionem christianam, qua ab infantia fuerat imbutus, sanctissime et cum summa pietate excoluit, ac propter hoc plurimae pulchritudinis basylicam Aquisgrani exstruxit auroque et argento et luminaribus atque ex aere solido cancellis et januis adornavit. Ad cujus structuram cum columnas et marmora aliunde habere non posset, Roma [Col. 0853A] atque Ravenna devehenda curavit. Aecclesiam mane et vespere, item nocturnis horis et sacrificii tempore, quoad valitudo eum permiserat, impigre frequentabat, curabatque magnopere, ut omnia quae in ea gerebantur cum maxima fierent honestate, edituos creberrime commonens, ne quid indecens aut sordidum vel inferri vel in ea remanere permitterent. Sacrorum vasorum ex auro et argento vestimentorumque sacerdotalium tantam in ea copiam procuravit, ut in sacrificiis celebrandis ne janitoribus quidem, qui ultimi ordinis sunt, privato habitu ministrare necesse fuisset.---Legendi atque psallendi disciplinam diligentissime emendavit; erat enim utriusque admodum eruditus, quanquam ipse nec publice legeret, nec nisi summisse et in commune [Col. 0853B] cantaret. (Monach. Sangall. I, 5, 7.) Fuit autem consuetudo, ut in basylica ejus magister scolae designaret pridie singulis, quod responsorium quis cantare deberet in nocte; lectiones vero nullus cuiquam recitandas injunxit, nullus ad terminum vel ceram imposuit, vel unguibus saltem quantulumcumque signum impressit; sed cuncti omnia quae legenda erant ita sibi nota facere curarunt, ut quando inopinate legere juberentur, irreprehensibiles apud eum invenirentur. Digito autem vel baculo porrecto vel ex latere suo ad procul sedentes aliquo directo, demonstravit quem legere voluisset. Finem vero lectionis sono gutturis designavit; ad quem universi ita intente suspensi sunt, ut sive finita sententia, [Col. 0853C] sive in media distinctione, sive subdistinctione significaret, nullus sequens superius aut inferius incipere presumeret, quantumcumque incongrua finis aut inicium viderentur; et hoc modo factum est, ut etiam si non intelligerent, omnes in ejus palatio lectores optimi fuissent. Nullus alienus, nullus etiam novus, nisi legere sciens et canere, chorum ejus ausus est intrare.

Extremo [* 1Kb] vero tempore cum jam et morbo et senectute premeretur, evocatum ad se Ludewicum filium suum Aquitaniae regem, qui solus filiorum Hildigardae reginae supererat, congregatis sollemniter de toto Francorum regno primoribus (EINH. Vita. Kar.), cunctorum consilio consortem sibi totius regni et imperialis nominis heredem constituit; impositoque [Col. 0853D] capiti ejus diademate, imperatorem et augustum jussit appellari. Susceptum est hoc ejus consilium ab omnibus qui aderant cum magno favore; nam divinitus ei propter regni utilitatem videbatur inspiratum; auxitque majestatem ejus hoc factum, et exteris nationibus non minimum terroris incussit.---Dimisso deinde in Aquitaniam filio, ipse more solito, quamvis senectute confectus, non longe a regia Aquae nisi venatum proficiscitur, exactoque in hujuscemodi negotio quod reliquum erat autumni, circa Kalendas Novemb. Aquasgrani revertitur. Cumque ibi hiemaret, mense Januario febre valida [Col. 0854A] correptus, decubuit, statimque, ut in febribus solebat, cibi abstinentiam sibi indixit, arbitratus hac continentia morbum posse depelli vel certe mitigari. Sed accedente ad febrem lateris dolore, quem Greci pleurisin dicunt, illoque adhuc inediam retinente neque corpus aliter quam rarissimo potusustentante, septimo postquam decubuit die, sacra communione percepta, decessit, anno aetatis suae 72o et ex quo regnare coeperat 46[.....], indict. 7 [1130 1Kb] , 5 Kal. Febr., hora diei tercia. Cujus corpus more solemni lotum et curatum, maximo totius populi luctu aecclesiae illatum atque humatum est. Dubitatum est primo, ubi reponi deberet, eo quod ipse vivus de hoc nichil precepisset. Tandem omnium animis sedit, nusquam honestius eum tumulari posse, quam in ea basylica, [Col. 0854B] quam ipse propter amorem Dei et domini nostri Jhesu Christi, et ob amorem sanctae et aeternae virginis genitricis ejus, proprio sumptu in eodem vico construxit. In hac sepultus est eadem die qua defunctus est, arcusque supra tumulum deauratus cum imagine et titulo exstructus est. Qui titulus hoc modo descriptus est: Sub hoc conditorio situm est corpus Karoli magni atque orthodoxi imperatoris, qui regnum Francorum nobiliter ampliavit et per annos 46 feliciter rexit.

[* 1Kb] Stephanus [1131 1Kb] papa 94us sedit annos 3, menses 5, dies 28.

[Col. 0854C] [Anni Constantini.] 28. [Anni Karoli.] 1. Anno dominicae incarnationis 769, Karolus Magnus, Pippini filius, diviso post patrem regno, cum fratre (cf. Chr. W.) Karlomanno regnare coepit, et 46 regnavit annis, tribus cum fratre, 43 solus postea (EINH. Ann.). Cujus anno primo Hunoldus quidam Aquitaniam, quae in sortem Karoli cesserat, invasit, et provincialium animos ad concitanda nova excitans, bellum, quod pater ejus Pippinus occiso Waifario consummasse visus est, renovavit. Contra quem Karolus profectus, fratris auxilium postulavit; sed [Col. 0854D] impedientibus malis hominibus, habere non potuit; colloquio tamen cum eo habito, ad persequendum Hunoldum profectus est, eumque, ad Lupum Wasconiae ducem fugitivum missa legatione, recepit cum uxore sua, ipsoque Lupo cum tota Wasconia sibi obediente, regressus est.

29. 2. A. D. 770. Karolus rex habuit generalem conventum in Wormacia civitate. Berthrada vero, mater regum, cum Karlomanno [1132 1Kb] minore filio apud Salussam locata, pacis causa in Italiam proficiscitur, peractoque negotio pro quo ibat, adoratis etiam Romae sanctorum apostolorum liminibus, ad [Col. 0855A] filios regreditur.---(Chr. W.) Corpus sancti Othmari in insula qua defunctus est per decem annos incorruptum reperitur, ablatumque in basylica sancti Galli sepelitur.

30. 3. (EINH. Ann.) A. D. 771. Karlomannus in villa quae dicitur Salmonciacus defunctus est 2 Non. Decemb., et Karolus rex ad capiendum ex integro regnum animum intendens, Carbonacum villam venit, ibique Williharius episcopus Sedunensis et Folradus presbiter aliique plures sacerdotes, comites etiam atque primates fratris sui ad eum venerunt, uxor vero Karlomanni cum filiis et parte optimatum ad Italiam profecta est.

31. 4. A. D. 772. Rex Karolus, congregato Wormaciae generali conventu, Saxoniam bello aggredi [Col. 0855B] statuit, eamque sine mora ingressus, cunctaque ferro et igni depopulatus, Eresburg castrum cepit, idolum, quod a Saxonibus Irminsul vocabatur, evertit. In cujus destructione cum in eodem loco per triduum moraretur, contigit, ut propter continuam caeli serenitatem, exsiccatis omnibus illius loci rivis et fontibus, aqua ad bibendum inveniri non posset. Sed subito divinitus, ut creditur in cujusdam torrentis concavo tanta vis aquae eruperat, quiescentibus cunctis tempore meridiano, ut omni exercitui sufficeret. Tunc rex, idolo destructo, Wisaram fluvium accessit, ibique acceptis a Saxonibus duodecim obsidibus, recessit. Adrianus [1133 1Kb] papa 95us ordinatus sedit annos 24.

32. 5. A. D. 773. [* 1Kb] Adrianus papa, cum insolentiam [Col. 0855C] Desiderii regis et oppressionem Longobardorum ferre non posset, legationem ad Karolum mittens, opem ejus imploravit. Qui collecto exercitu veniens, Desiderium intra Ticinum obsedit, totumque hibernum tempus multa moliendo in hac obsidione consumpsit.---Dum haec in Italia geruntur, Saxones, nacta occasione pro absentia regis, contiguos sibi Hassorum terminos populantur; venientesque in locum qui Friteslar nominatur, aecclesiam a beato Bonifacio dedicatam incendere moliti sunt (A. Laur.), quam ipse sanctus martyr per spiritum prophetiae nunquam incendio violari predixit. Cumque multa vi eam incendere conarentur, apparuerunt quibusdam et e christianis atque paganis duo juvenes in [Col. 0855D] albis, qui eam protexerunt ab igne; nutuque divino immisso terrore, omnes in fugam conversi sunt, nemine extrinsecus persequente. Inventus est autem postea unus ex eisdem Saxonibus mortuus juxta aecclesiam ipsam genibus acclivis, ligna et ignem habens in manibus, et quasi ore flans ad incendendam eandem basylicam. (EINH. Ann.) At rex dimisso ad obsidionem et expugnationem Ticini exercitu, orandi gratia Romam proficiscitur, peractisque votis, ad exercitum reversus, fatigatam longa obsidione civitatem ad deditionem compulit; quam ceterae civitates secutae, regis se potestati subdiderunt. Et rex, subacta ac pro tempore ordinata Italia, in Franciam [Col. 0856A] revertitur, captivum ducens Desiderium regem. Adalgis vero, filius ejus, in Greciam ad Constantinum imperatorem, diffidens rebus patriae, se contulit, ibique in patriciatus honore vitam finivit. [** 1Kb] 1

[Col. 0856B] 33. 6. A. D. 774. Karolus domum regressus, priusquam Saxones eum venisse sentirent, tripertitum in eorum regiones misit exercitum, qui direptionibus et incendiis cuncta vastantes, compluribus qui resistere conati sunt interfectis, cum ingenti preda regressi sunt.

54. 7. A. D. 775. Karolus rex consilio habito decrevit Saxoniam ingredi et in ea tam diu perseverare, dum aut christianae religioni subderentur aut ommno tollerentur. Totis ergo regni viribus Saxoniam petens, primo impetu Sigiburgum castrum, in quo Saxonum presidium erat, cepit, Eresburgum castrum a Saxonibus destructum munivit, in eoque Francorum presidium posuit, multaque strage facta, obsides ab eis et Westfalais accipiens, [Col. 0856C] regressus est.---Corpora sanctorum Gordiani et Epimachi de Roma in Alamanniam translata sunt---(Chr. W.---H. m.) Constantinus imperator, filius Leonis, persecutor christianorum et aecclesiarum legisque destructor, [* 1Kb] obiit.

Anno dominicae incarnationis 776, ab Urbe autem condita millesimo 527, Leo, filius Constantini persecutoris, 71o loco ab Augusto, Romanum suscepit imperium, regnavit que annis 5. Hic ad breve tempus visus est pius esse sanctaeque Dei genitricis ac monachorum amicus; unde et metropolitanos ex monachis in primis sedibus collocavit, multosque ordines [Col. 0856D] in urbe bene ampliavit. Quapropter principes omnes cum multitudine populi copiosa ingredientes, petierunt filium ejus Constantinum imperatorem. Qui cum diceret, illum sibi unicum esse et parvulum, seque vereri pro hoc, si forte sibi contingeret quod humanum est, illum ab eis interfici et alium promoveri, juraverunt ei omnes, se non admissuros alios imperatores preter Leonem et Constantinum et ex semine ipsorum, et hoc scripto confirmaverunt. Et sic in sancto die paschae coronatus est imperator.---Leo autem cum regnaret annos quinque, mortuus est, et regnavit filius ejus Constantinus pro eo cum Hyrene matre sua.

[Col. 0857A] [Anni Leonis.] 1. [Anni Karoli] 8. (EINH. Ann.) Primo autem anno Leonis, qui est octavus Karoli, nunciatur eidem Karolo, Ruotgaudum [1134 1Kb] Longobardum, quem ipse Forojuliensibus ducem dederat, novas res in Italia meditari, et complures civitates ad eum defecisse. Quo statim tendens, Ruotgaudum interfecit, civitates quae a se defecerant recepit, impositisque Francorum presidiis, rediit, et statim audiens Saxones rebellasse, illuc tetendit; sed inveniens eos denuo supplices, veniam dedit, baptizatisque qui volebant, et obsidibus acceptis, iterum in Franciam regressus est.

2. 9. A. D. 777. Karolus rex, habito concilio in loco qui Paderbrunno vocatur, iterum Saxoniam intravit, [Col. 0857B] omnesque fallaciter devotos invenit. Cuncti quippe ad eum venerunt preter Witikindum, unum ex primoribus Westfalorum, qui multorum sibi conscius facinorum, regem timuit et ad Sigefridum Danorum regem cum paucis profugit. Ceteri qui venerant in tantum se regis potestati permiserant, ut ea conditione veniam tunc mererentur, quatinus, si ulterius sua statuta violarent, patria et libertate privarentur. Baptizata est autem et multitudo magna, quae se, licet falso, christianam fore promiserat.

3. 10. A. D. 778. Karolus rex partes Hispaniae petens, quasdam urbes subegit, obsides a Sarracenis accepit; sed in regressu fraude Wasconum plerique aulicorum per insidias interfecti sunt. Interea Saxones [Col. 0857C] comperto quod tam longe recessisset, sumptis armis, Rhenum usque profecti sunt; sed cum amnem transire non possent, quicquid a Tuicio civitate usque ad fluvium Mosellam vicorum villarumque fuit, ferro et igni populati sunt; nullum discrimen sexus aut aetatis ira hostis fecerat, ut liquido appareret, eos non predandi, sed ulciscendi se gratia terminos Francorum introisse. Quod cum rex Autisiodoro positus audisset, orientales Francos et Alamannos ad propulsandos eos continuo misit. Quorum adventum Saxones audientes, recesserunt; sed illi eos e vestigio secuti, invenerunt eos in partibus Hassorum super fluvium Adernam; statimque in ipso fluminis vado illos adorti, tanta cede straverunt ut ex ingenti multitudine vix pauci redierint.

[Col. 0857D] 4. 11. A. D. 779. Venit ad Karolum Hiltibrandus dux Spolitanus cum magnis muneribus in villa Wirciniaco; quem ille benigne suscepit, donatumque in suum ducatum remisit; ipse vero animo in Saxoniam tendens, Rhenum in eo loco qui Lippia vocatur cum exercitu trajecit. Cui cum Saxones in eo loco qui Buohcholz dicitur resistere temptarent, victi fugatique sunt; et rex Westfalorum regionem ingressus eos omnes in deditionem accepit; indeque ad Wisaram veniens, castra posuit; ibi Angrarii et Ostfalai obsides dederunt et sacramenta juraverunt. Quibus peractis, rex Wormaciam in hiberna se recepit.

[Col. 0858A] 5. 12. A. D. 780. Karolo Saxoniam venienti omnes orientalium partium Saxones occurrerunt, multique de populo baptizati sunt; veniensque in locum ubi Hora et Albia confluunt, ordinavit res tam Saxonum quam Sclavorum; reversusque in Franciam, habito consilio, Romam causa orationis cum uxore sua Hiltigarda et liberis perrexit, et natale domini Papiae celebravit.---Leo imperator obiit.

(H. m. coll. EINH. Vita c. 19.) Anno dominicae incarnationis 781, Urbis autem conditae millesimo 532, Constantinus, filius Leonis, 72o loco ab Augusto, cum matre sua Hyrene regnum suscepit, et annos 17 regnavit. Huic filia Karoli et Hiltigardis reginae Ruothtrudis desponsata fuerat, sed mater ejus aliam ei invito conjungebat.

[Col. 0858B] [Anni Constantini.] 1. [Anni. Karoli.] 13. (EINH. Ann.) Cujus anno primo Karolus Romam veniens, ab Adriano papa honorifice suscipitur; et cum ibi sanctum pascha celebraret, baptizavit idem pontifex filium ejus Pippinum, eumque de sacro fonte suscepit, et ungens eum in regem Italiae, imposuit ei coronam, fratrem vero ejus Ludewicum in regem Aquitaniae unxit, ipsique coronam imposuit. Rex vero Roma digrediens, Mediolanum venit, ibique baptizata est filia ejus Gisela ab archiepiscopo Thoma, et ab eodem est de sacro fonte levata. Misit autem Adrianus papa Formosum et Damasum episcopos cum legatis regis, Richolfo diacono [Col. 0858C] et Eberhardo pincernarum magistro, ad Tassilonem ducem, ut commonerent eum de juramento, quod Pippino et filiis ejus olim juraverat. Qui venientes, cor ejus emollierunt, ut cum eis Wormaciam ad regem veniret, datisque 12 obsidibus [1135 1Kb] , regi fidelitatem juraret; sed ubi domum rediit, non diu in fide permansit.

2. 14. A. D. 782. Karolus in Saxoniam eundum et ibi ut in Francia quotannis generalem conventum censuit habendum; trajectoque apud Coloniam Rheno, ad fontem Lippiae venit, ibique positis castris, inter cetera negotia legatos Sigifridi regis Danorum, et quos Caganus et Jugurrus principes Hunorum quasi pacis causa miserunt ad se, audivit et absolvit. Cumque soluto conventu in Franciam redisset, [Col. 0858D] Witikindus in patriam reversus, Saxones rebellare persuasit. Nunciatum est autem regi, quod Sorabi Sclavi, qui campos inter Albiam et Salam jacentes incolunt, in fines Thuringorum ac Saxonum sibi confines depredandi causa [1136 1Kb] fuissent ingressi. Contra quos cum tres ministros suos cum orientalibus Francis direxisset, illi Saxonum audientes motum, ad illos diverterunt; sed incaute agentes, a Saxonibus circumventi et pene omnes occisi [1137 1Kb] sunt Ad quam rem examinandam cum rex venisset, omnes Witikindum hujus sceleris auctorem proclamaverunt; sed illum, qui aufugit, tradere non valentes, ex aliis quia ei consenserunt usque ad quatuor [* 1Kb] [Col. 0859A] milia et quingentos tradiderunt, qui omnes una die jussu regis decollati sunt.

3. 15. A. D. 783. Cum ad expeditionem Saxonicam rex se preparasset, antequam moveret exercitum, Hiltigardis regina, uxor ejus, obiit 2 Kalend. Mai, in quibus tunc erant vigiliae ascensionis. Cujus funeri cum solempni more justa persolveret, Saxoniam tetendit, pugnansque cum eis in loco qui Theotmelli vocatur, vicit eos; indeque ad Paderbrunnen veniens, audivit eos in finibus Westfalorum [Col. 0859B] iterum paratos ad pugnam; ad quos tendens, eadem qua prius felicitate cum eis dimicavit. Inde reversus in Franciam, duxit uxorem filiam Ratolfi comitis de orientali Francia nomine Fastradam, de qua habuit filias duas.---Eodem anno defuncta est bonae memoriae Berhtrada regina, mater regis, 4 Idus Julii.

4. 16. A. D. 784. Karolus, transjecto Rheno in loco 1138 1Kb] qui Lippeheim vocatur, pagos Westfalorum vastavit; veniensque ad Wisaram, cum inundatio aquarum transitum negaret, dimisit filium suum Karolum in finibus Westfalaorum, ipseque per Thuringiam divertens, depopulatus est partes quae sunt circa Albiam, reversusque est in Franciam. Saxones vero congregati pugnabant cum filio ejus Karolo; sed ille, magna cede facta, cum victoria rediit ad [Col. 0859C] patrem Wormaciam.

5. 17. A. D. 785. Witikint et Abbio ex Transalbiana regione venerunt ad Karolum regem apud Attiniacum, adducente Amalwino [1139 1Kb] aulicorum uno, ibique in gratiam recepti, baptizati sunt; quievitque Saxonicae perfidiae pervicacitas per aliquot annos.

6. 18. A. D. 786. Audiens rex, Anglos et Saxones Britanniam invasisse [(229-30) 1Kb] , misit illuc cum exercitu Audolfum, prepositum mensae regiae. Qui vemens, perfidae gentis contumaciam cito repressit, acceptosque obsides cum plurimis populi primoribus Wormaciam ad regem adduxit. Rex autem, pace undique parta, statuit Romam ire, et partem Italiae, [Col. 0859D] quae est circa Beneventum, suae potestati subjicere, cujus majorem partem, capto Desiderio, jam sibi subdiderat. Veniens igitur in Italiam, natale Domini celebravit apud Tusciae civitatem Florentiam.

7. 19. A. D. 787. Karolus rex Romam veniens, honorifice susceptus est ab apostolico Adriano; moratusque ibi per aliquot dies, cum eodem pontifice Beneventum contendit. Quod audiens Aragisus dux Beneventorum, misit ad regem filium suum Rumoldum cum magnis muneribus, rogans, ne terram illam intraret. Quod ille abnuens et Rumoldum secum [Col. 0860A] detinens, Capuam venit; indeque bellum gesturus, castra ibi posuit. Aragisus vero, relicta Benevento, quae caput est illius terrae, Salernum se quasi munitiorem contulit; missaque legatione, utrosque filios suos regi obtulit, promittens se per omnia obediturum, tantum ne ad conspectum ejus venire cogeretur. (EINH. Vita Kar.---Ann.) Cujus precibus rex annuens, minorem filium nomine Grimoldum secum retinuit, majorem patri remisit. Accepit insuper a populo obsides 11, misitque legatos, qui et ipsum ducem et omnem populum Beneventanum sacramento confirmarent. Ipse post haec cum legatis Hyrenae et Constantini filii ejus, qui propter petendam filiam suam missi fuerant, locutus est, illisque dimissis, Romam reversus, sanctum [Col. 0860B] pascha ibi cum magna hylaritate celebravit. Tunc venerunt ad papam legati Tassilonis ducis, Arn episcopus et Hunricus abbas, rogantes, ut inter se et regem mediator pacis fieri dignaretur. Quod cum ille obnixe faceret et rex se id velle diceret, interrogati missi, quo pacto pacem firmare vellent, responderunt, sibi super hac re nichil imperatum fuisse. Unde papa commotus, quasi fallaces ac fraudulentos anathemate statuit feriendos, si a fide olim regi promissa discederent; hocque duci remandans, hos infecta pace remisit. Apostolicus autem et rex invicem sibi valedicentes discesserunt, acceptaque benedictione, rex in Franciam rediit, et filios ac filias cum uxore sua Fastrada Wormaciae invenit. [Col. 0860C] Ibi ergo habito generali conventu, coram optimatibus suis omnia quae facta sunt in itinere suo narravit, eorumque consilio legatos misit ad Tassilonem (A. Laur.), qui experirentur, si apostolici jussis oboedire sibique fidem servare disponeret. (EINH. Ann.) Quo jussa contempnente, statuit rex tripertito exercitu Bajoariam petere, et filio suo Pippino cum Italicis copiis in Tridentinam vallem confluente, Saxonum vero atque orientalium Francorum exercitu super Danubium in loco qui Pheringa dicitur conveniente, ipse cum exercitu quem adduxerat super Licum fluvium in civitatis Augustae suburbio considebat. Videns autem Tassilo se undique circumfusum, ad regem supplex venit, veniamque de ante gestis sibi dari rogavit. Rex autem, ut semper [Col. 0860D] erat mitis, deprecanti pepercit, acceptoque ab eo filio ejus Theodone cum aliis 12 obsidibus, in Franciam rediit.

8. 20. (A. Laur. et EINH.) A. D. 788. Karolo apud Ingilinheim pascha celebrante et generale concilium habente, Tassilo dux, sicut et ceteri regni primates, advenit, sed a Bawariis accusatus, quod post datos proxime obsides fidem non servaverit, sed suadente uxore sua Liutburga, Desiderii Longobardorum regis filia, Avares in dissipationem regni vocaverit [Col. 0861A] multaque alia hostiliter et dixisse et fecisse, cum haec negare nequiret, majestatis reus judicatus est. Et dum omnium ore capitali damnaretur sententia, rex ob amorem Dei, et quia consanguineus ejus erat, liberare eum cupiens, interrogavit, quid jam agere vellet. Ille autem rogans licentiam sibi dari pro peccatis poenitendi, tonsuratur, et in monasterium missus est. Similiter et filius ejus Theodo; ceteri vero hujus perfidiae consortes per diversa exilia dampnati sunt. [* 1Kb]

9. 21. A. D. 789. Karolus contra gentem Sclavenorum qui Wilzi dicuntur exercitum ducens, amnem Albiae duobus pontibus conjunxit, quorum [Col. 0861B] unum ex utroque capite vallo munivit, imposita turri ex lignis et terra, ingressusque terram Wilzorum, fero et igni cuncta vastavit, donec eos subjugavit.---(H. m.) Hoc anno Hyrene imperatrix soluta pace nuptialis foederis cum Francis, misit et adduxit puellam de Armeniacis nomine Mariam, et junxit eam filio suo Constantino imperatori, multum contristato propter affectum, quo erga filiam Karoli flagrabat, quam antea desponsaverat.

10. 22. (EINH. Ann.) A. D. 790. Karolus nullam expeditionem fecerat, sed residens in Wormacia, legatos Hunorum audivit suosque ad eorum principes misit. Agebatur autem inter eos de confiniis regnorum suorum; quae res futuri belli fuit seminarium.

[Col. 0861C] 11. 23. (Chr. W. Cf. H. m.) A. D. 791. Sanctus Burchardus Wirciburgensis episcopus obiit 4 Nonas Febr.---Eodem anno dissensio facta est inter Constantinum et matrem ejus Hyrenen malorum hominum instigatione, in tantum ut ipsa vellet eum regno privare.---(EINH. Ann.) Karolus autem de Wormacia movens, Bajoariam tetendit, ea intentione ut Hunis bellum inferret, divisoque exercitu, Theodericum comitem et Meginfridum camerarium suum cum una parte per aquilonale Danubii latus ire jussit, ipse cum altera per australe descendit, venientesque ad Anesum fluvium, qui est limes Pannoniae atque Bawariae, castra posuerunt, et per triduum letanias ibi fecerunt. (A. Laur.) Huni autem videntes [Col. 0861D] exercitum [1140 1Kb] , utrasque ripas tenentes, divinitus immisso terrore, munitiones suas dimittentes fugerunt, et uterque exercitus libere ingressus, magnam partem Pannoniae usque ad fluvium qui dicitur Raba devastavit; (EINH. Ann.) sicque rex per Sabariam reverti statuit; altera parte exercitus per viam qua venerat rediit.

12. 24. A. D. 792. Karolo a natali Domini per aestatem Ratisponae [1141 1Kb] commorante, quibusdam Francis agentibus, conspiravit contra eum filius ejus Pippinus ex concubina itemque alii, propter Fastradam reginam, cujus crudelitatem se ferre non posse Franci dicebant. Quae conspiratio cum per [Col. 0862A] Fardulfum Longobardum detecta fuisset, ipse ob meritum fidei servatae monasterio sancti Dionisii donatus est, auctores vero conjurationis partim gladio cesi, partim patibulo suspensi sunt. Rex autem propter bellum cum Hunis susceptum Regenesburg sedente [1142 1Kb] , persuasum est ei a quibusdam, posse percommode a Danubio in Rhenum navigari, si inter Radanciam et Altmonam fluvios ejusmodi fossa duceretur, quae esset navium capax, quia horum fluviorum alter Danubio alter Rheno misceretur. Confestim rex cum omni comitatu suo ad locum huic operi aptum venit, ac magna hominum multitudine congregata, totum autumni tempus in hoc consumpsit. Ducta est itaque fossa inter predictos fluvios duum milium passuum longitudine, trecentorum [Col. 0862B] pedum latitudine, sed frustra; nam propter juges pluvias et terram, quae palustris est naturaliter, opus quod fiebat stare non potuit, sed quantum terrae a fossoribus interdiu egestum fuerat, tantum noctibus humo iterum relabente subsidebat. In hoc opere occupato nunciata est Saxonum omnimoda defectio et Francorum plurima a Sarracenis interfectio. Quibus rebus commotus, in Franciam revertens, natale Domini celebravit apud Sanctum Kylianum, Wirciburg scilicet, juxta Moenum fluvium, pascha vero super eundem in villa Franconovurt, ubi et hiemaverat.

13. 25. A. D. 793. Karolo in Franconovurt pascha celebrante, synodus episcoporum magna collecta est ex omnibus regni provinciis, legati quoque [Col. 0862C] Adriani papae in ejus vice affuerunt. In hac synodo heresis cujusdam episcopi Felicis nomine dampnata est, qui Christum secundum hoc quod homo est adoptivum Dei filium dicebat, et liber contra eam communi episcoporum auctoritate compositus est, in quo omnes subscripserunt. Synodus etiam, quae ante paucos annos in Constantinopoli congregata sub Hyrene et Constantino, filio ejus, septima et universalis ab ipsis appellata est, ut nec septima nec aliquid diceretur, quasi supervacua, ab omnibus abdicata est. Mortua est autem ibi et Fastrada regina, et Mogontiae apud Sanctum Albanum sepulta est.

14. 26. A. D. 794. Rex, diviso inter se et filium [Col. 0862D] ejus Karolum exercitu, Saxoniam cum magno intravit apparatu; sed ipsi faciem ejus solito reveriti, datis obsidibus, se per omnia obsecuturos jurave runt.

15. 27. A. D. 795. Rex perfidiae Saxonum non immemor, conventum generalem habuit in villa quae dicitur Cuffesstein [1143 1Kb] ultra Rhenum contra Magontiam juxta Moenum fluvium, atque inde cum exercitu Saxoniam ingressus, pene totam populando peragravit, itemque acceptis obsidibus, in Galliam remeavit.

16. 28. A. D. 796. Leo papa 96us ordinatus sedit annos 20; alii (EINH. Ann.) dicunt 25. Hic Karolum [Col. 0863A] fecit imperatorem [1144 1Kb] . Qui mox ut ordinatus est, claves confessionis sancti Petri et vexillum Romanae urbis ad regem Karolum cum aliis muneribus misit, et ut aliquem de optimatibus [1145 1Kb] suis ad confirmandum sibi per sacramentum populum Romanum mitteret, rogavit. Missus est ad hanc rem Angilbertus, abbas monasterii sancti Richarii, per quem etiam magnam partem thesauri, quem Hericus [1146 1Kb] dux Forojuliensis, spoliata Hunorum regia quae ringus vocabatur, eodem anno regi de Pannonia detulerat, misit; reliqua inter optimates et aulicos et palatio deservientes liberaliter distribuit. Rex autem post haec Saxoniam petens, filium suum Pippinum Italiae regem in Pannoniam misit, ipseque, depopulata Saxonia, Aquasgrani revertitur, Pippinus vero, [Col. 0863B] fugatis ultra fluvium Tizaha Hunis, cum residuo Hunorum thesauro ad patrem regreditur (cf. A. Laur.).

17. 29. (EINH. Ann.) A. D. 797. Expeditio facta est in Saxoniam, et usque ad oceanum ultra omnes paludes et invia loca transitum est, et rex de Hadoloha regressus---nam id nomen est loco ubi oceanus Saxoniam alluit---totam Saxonum gentem in deditionem per obsides accepit, et ad palatium Aquisgrani regressus, Abdellam Sarracenum, filium Ibimaugae regis, a fratre depulsum sibique se commendantem suscepit. Illuc et legatus Nicetae, qui tunc Siciliam regebat, venit, portans epistolam imperatoris Constantini. Quem magnifice suscipiens, post paucos dies absolvit. Mediante autem mense Novembre, [Col. 0863C] ad hibernandum cum exercitu Saxoniam intravit, positisque castris apud Wisaram, locum castrorum Heristal vocari jussit. Illuc legati Hunorum cum magnis muneribus venerunt, indeque Abdellam Sarracenum cum filio suo Ludewico in Hispanias reverti fecit, Pippinum in Italiam remisit, ipse vero ad disponendam Saxoniam totum hiemis tempus impendens, natale Domini et pascha sequentis anni ibi celebravit.

30. (A. EINH. et Laur.) A. D. 798. Saxones Transalbiani, seditione commota, legatos regis, qui tunc ad faciendas justicias missi sunt, comprehendentes, alios trucidant, alios ad redimendum conservant. Unde rex, collecto exercitu [1147 1Kb] , ad locum qui Minida [Col. 0863D] dicitur perrexit, habitoque consilio, totam Saxoniam inter Albiam et Wisaram populando peragravit. Transalbiani [1148 1Kb] vero superbia elati, contra Abodritos regi semper fideles arma corripiunt; sed dux eorum Thrasico, commisso cum eis praelio, 4000 ex eis occidit [1149 1Kb] , reliquos turpiter fugatos ut regi se dederent coegit. At rex in Franciam reversus, ubi ad Aquasgrani venit, missos Hyrenae imperatricis de pace agentes audivit; cujus filius Constantinus ob insolentiam morum a suis captus, excoecatus est, vel, ut quidam verius fatentur (H. m.), [Col. 0864A] ipsius matris suae consilio hoc factum est, ipsaque regnum sola tenere contendit. (A. EINH. et Laur.) Hos ergo legatos ubi rex absolvit, venerunt de Hispania legati Hadefonsi regis Galiciae et Asturiae, Basyliscus et Froia, deferentes munera, quae ille de manubiis, quas victor apud Olisiponiam, ultimam Hispaniae civitatem, a se expugnatam, ceperat, mittere regi curavit, Mauros videlicet septem cum totidem mulis atque loricis. Quos et benigne suscepit, et honorifice remuneratos dimisit.---(H. m.) Constantinus [1150 1Kb] imperator, filius Leonis et Hyrene, postquam coecatus est consilio matris suae, post breve tempus obiit, sicque mater de cetero per quinque annos imperavit. Obscuratus est autem sol eo tempore per dies 17, ita ut oberrarent naves in [Col. 0864B] mari, et omnes dicerent, quod propter imperatoris obcoecationem sol obscuratus sit.

31. (EINH. A.) A. D. 799. Leo papa a Romanis excoecatus est. Romanis enim in sua securitate gloriantibus, levatum est cor eorum secundum consuetudinem illorum, volueruntque ea quae imperialis erant potestatis sibi vendicare. (H. m.) Resistente autem Leone papa, quidam ex cognatis beatae memoriae Adriani papae sedicionem moventes in populo, concitaverunt eum adversus papam. (A. Laur. et EINH.) Unde factum est, ut in letania majore, cum processurus de Lateranis, ad aecclesiam sancti Laurentii quae ad Craticulam vocatur equo sedens pergeret, insidias a Romanis dispositas juxta eandem aecclesiam incidit; dejectusque de equo, et erutis [Col. 0864C] oculis ejus, ut sibi visum est, linguaque amputata, nudus ac semivivus in media platea dimissus est. (Mon. Sang. I, 26.) Quidam autem dicunt, quod unum tantum oculum sibi eruerent, alii vero neutrum, sed rasoriis per medios oculos inciderent, nec tamen visum auferrent. (EINH. A.) Deinde jussu eorum, qui hujus facinoris auctores erant, in monasterium sancti Herasmi martyris missus, Albini [1151 1Kb] cujusdam cubicularii sui cura noctu per murum demissus, a Winigiso duce Spolitano, qui audito hujusmodi facinore Romam festinus advenerat, susceptus ac Spoletum deductus est. Cujus rei nuncium dum rex accepisset, ipsum quidem ut vicarium sancti Petri cum summo honore ad se precepit adduci, iter tamen suum, quod in Saxoniam [Col. 0864D] disposuerat, non intermisit. Habito itaque conventu super Rhenum in loco qui dicitur Lippehein, transfretavit, et ad Paderbrunnen [1152 1Kb] veniens, pontificis adventum ibi exspectavit. Misit autem interea Karolum filium suum ad Albim cum exercitu, propter quaedam negotia cum Wilzis et Abodritis disponenda, et cum ejus reditum expectavit, pontifex venit, susceptusque ab eo honorifice, mansit apud eum dies aliquot, intimatisque regi omnibus propter quae venerat, per legatos regis cum honore reductus atque [Col. 0865A] in locum suum est restitutus.---(A. Laur.) Eodem anno Avares, qui et Huni, a fide quam promiserant defecerunt, et Geroldus Bawariorum prefectus pugnans contra eos, in praelio interfectus est. [* 1Kb]

32. (EINH. A.) A. D. 800. Karolus rex Turonum pergens causa orationis, moratus est ibi aliquot diebus propter adversam valitudinem dominae Luitgardae conjugis suae, quae 2 Nonas Junii ibidem defuncta et humata est. Mense autem Augusto inchoante, Mogontiacum veniens, iter in Italiam condixit. (A. Laur.) Cui Romam tendenti, pridie quam Urbem intraret occurrit ei Leo papa apud Nomentum 12o lapide ab Urbe, prandensque cum [Col. 0865B] eo, dimisit eum ibi nocte illa, et precessit eum ad Urbem. (A. EINH. et Laur.) In crastinum vero ordinatis per loca congrua turbis, ipse stans in gradibus cum episcopis et clero, honorifice illum suscepit, cunctisque psallentibus, in basylicam sancti Petri eum introduxit. Facta sunt autem haec 8 Kalend. Decemb. Post septem vero dies rex contione vocata, omnibus cur venisset patefecit, inter quae potissimum erat de discutiendis quae objecta sunt pontifici criminibus. Ut enim se quasi absolutiores redderent ejus calumniatores, mortiferum ei crimen imposuerunt. Rege autem de hoc inquirente, cum nullus esset criminis probator, pontifex, assumpto evangelii textu, coram rege et omni populo ambonem conscendit, asstantibusque incusatoribus, invocato [Col. 0865C] sanctae Trinitatis nomine, ab objectis se expurgavit.

Hucusque Romanum imperium a temporibus Constantini Magni, Helenae filii, apud Constantinopolim in Grecorum imperatoribus mansit, ex hoc jam ad reges immo ad imperatores Francorum per Karolum transiit. [1153 1Kb]

[Anni imperii Karoli.] 1. [Anni regni ejus.] 33. Anno dominicae incarnationis 801, ab Urbe vero condita millesimo 552, Karolus Magnus rex Francorum, Pippini regis filius, 73o [1154 1Kb] loco ab Augusto, Romanorum imperator consecratus est, anno regni sui 33o, sicque imperavit annis 14. [Col. 0865D] (EINH. A.---A. Laur.) Cum enim pro calumnia Leoni papae ingesta Romam veniret et natale Domini ibi celebraret, in ipsa die sacratissima ad missarum solemnia veniens, dum ante confessionem beati Petri apostoli ab oratione surgeret, nichil minus speranti Leo papa coronam imposuit, et imperatorem Romanum pronunciavit, et a cuncto Romano populo acclamatum est: Karolo augusto a Deo coronato, magno et pacifico imperatori Romanorum, vita et victoria. (EINH. A.) Post quas laudes unctus ab apostolico, et antiquorum more principum ab eo adoratus, ablato patricii nomine, imperator [Col. 0866A] et augustus appellatus est. Post paucos dies habita questione de adversariis papae, secundum legem Romanam ut majestatis rei decollationi adjudicati sunt. Pro quibus tamen papa pio affectu intercessit; nam et vita et membrorum integritas eis concessa est, ceterum pro facinoris magnitudine exilio deportati sunt. Quidam autem dicunt (Mon. Sang. I, 26), quod de majoribus eorum uno die in Lateranensi [1155 1Kb] campo trecenti decollati sunt. Innocentiam vero beati Leonis papae ita Dominus approbavit, ut clariores postea oculos ei donaverit; sed in signum virtutis illius pulcherrima cicatrix in modum tenuissimi fili turturinas acies niveo candore decoravit. (EINH. A.) Ordinatis deinde Romanae urbis et apostolici totiusque Italiae non tantum publicis, [Col. 0866B] sed etiam aecclesiasticis et privatis rebus, imperator 8 Kalend. Mai Romam egressus est. Hic est annus regni ejus 33us imperii vero primus.

2. 34. (A. EINH. et Laur.) A. D. 802. Hyrene imperatrix de Constantinopoli misit legatum suum nomine Leonem ad imperatorem Karolum de pace firmanda inter Francos et Grecos, et imperator vicissim misit Jesse episcopum Ambianensem et Helmgaudum comitem Constantinopolim pro eadem causa, et ut postularent Hyrenen imperatricem (H. m.), ut illi jungeretur in conjugio. Quae in hoc consensisset, si non Aecius patricius inhibuisset, prevalens et imperium in fratrem suum Nicephorum transferre satagens. Nam cum adhuc [Col. 0866C] in urbe essent legati Karoli, Nicephorus imperium invasit, et Hyrenen in monasterium, quod ipsa construxit in insula quadam, relegavit.

3. 35. (EINH. A.) A. D. 803. Imperatoris Karoli legati de Constantinopoli reversi sunt, et venerunt cum eis apocrisiarii Nicephori, qui tunc rem publicam apud eos regebat, Michahel episcopus et Petrus abbas et Calistus candidatus, qui invenerunt imperatorem in Germania super fluvium Sala in loco qui dicitur Salz, et pactum faciendae pacis in scripto susceperunt, indeque cum epistola imperatoris Romam regressi, domum sunt reversi.

4. 36. A. D. 804. [* 1Kb] Imperator Aquisgrani hiemavit, aestate autem ducto exercitu in Saxoniam, [Col. 0866D] omnes qui trans Albiam habitabant Saxones cum mulieribus et infantibus transtulit in Franciam, et pagos Transalbianos Abodritis dedit.---Eodem tempore Gotefridus rex Danorum venit cum classe et omni equitatu suo ad locum qui dicitur Scliesdorph [1156 1Kb] in confinio regni sui et Saxoniae; promisit enim se ad colloquium imperatoris venturum, sed consilio suorum territus, propius non accessit, sed quicquid voluit per legatos mandavit; nam imperator super Albim fluvium sedebat in loco Holdunsteti dicto (cf. A. Laur. et EINH. A.)---Eadem quoque aestate perlatum est ad imperatorem, sanguinem [Col. 0867A] Domini in Mantua civitate fuisse repertum, misitque ad papam, ut hujus famae veritatem perquireret. Qui nacta occasione exeundi, primo in Longobardiam, quasi pro inquisitione predicta profectus est, indeque subito arrepto itinere ad imperatorem, mandavit ei medio Novembre, se velle natale Domini cum eo celebrare. Qui statim misso filio suo Karolo ad Sanctum Mauricium, honorifice eum suscipere jussit, ipseque obviam illi Remos pergens, apud Carisiacum villam natale Domini celebravit, deinde Aquasgrani perduxit, donatumque magnis muneribus per Bajoariam ire volentem, deduci fecit usque Ravennam.

[Col. 0867B] 5. 37. (EINH. A.---cf. A. Laur.) A. D. 805. Imperator misit filium suum Karolum cum exercitu in Poemiam, qui, depopulatis omnibus, ducem terrae illius nomine Lechonem occidit, indeque regressus ad patrem, in Vosego silva venatui studentem invenit.

6. 38. (EINH. A.) A. D. 806. Imperator, habito conventu, iniit consilium cum primoribus Francorum de pace constituenda et conservanda, et de divisione regni facienda inter filios suos in tres partes, ut sciret unusquisque illorum, quam partem tueri et regere deberet, si sibi superstes deveniret. De hac partitione testamentum est factum et jurejurando ab optimatibus confirmatum.

[Col. 0867C] 7. 39. A. D. 807. Legati regis Persarum venerunt ad imperatorem, deferentes ei munera, papilionem et tria tentoria, vario colore facta, mirae magnitudinis et pulchritudinis, omnia bissina, tam tentoria quam funes eorum. Preterea pallia serica multa et preciosa atque unguenta et balsamum, nec non et horologium ex auricalco arte mechanica mirifice compositum, in quo 12 horarum cursus ad clepsidram vertebatur, cum totidem aereis pillulis, quae ad completionem horarum decidebant et casu suo subjectum sibi cymbalum tinnire faciebant, additis in eodem ejusdem numeri equitibus, qui per 12 fenestras completis horis exibant, et impulsu egressionis suae totidem fenestras, quae prius erant apertae, claudebant. Alia quoque multa erant in ipso [Col. 0867D] horologio, quae enumerare longum est.

8. 40. A. D. 808. Imperator audiens Gotefridum regem Danorum in Abodritos cum exercitu trajecisse, Karolum filium suum cum valida Francorum et Saxonum manu misit contra eum, si forte Saxoniae terminos aggredi temptaret. Ille autem. expugnatis aliquot Sclavorum castellis, cum magno copiarum suarum detrimento reversus est. Nam manu promptissimos amisit, inter quos et filium fratris sui nomine Reginoldum.

9. 41. A. D. 809. Ludowicus rex, filius imperatoris, cum exercitu Hispaniam ingressus, Dertosam [Col. 0868A] civitatem obsedit, sed non valens eam capere, dimissa obsidione, in Aquitaniam se recepit.

10. 42. A. D. 810. Pippinus rex Italiae, filius imperatoris, perfidia ducum Veneticorum incitatus, Venetiam bello terra marique jussit appetere, subjectaque Venetia, duces ejus in deditionem accepit. Imperator autem adhuc Aquisgrani agens et contra Gotefridum regem expeditionem meditans, nuncium accepit, classem ducentarum navium de Normannia Fresiam appulisse totasque Fresiaco litori adjacentes insulas vastasse, jamque exercitum illum in continenti terra esse. Qui congregatis quanta potuit celeritate copiis, e regione contendit, positisque juxta Wisaram castris, minarum Gotefridi presto latur eventum. Nam rex ille superbus vanissima spe [Col. 0868B] victoriae inflatus, cum imperatore se congredi velle jactabat. Sed dum imperator stativa castra haberet, diversarum rerum nuncil ad eum venerunt, classem scilicet predictam fuisse regressam, Gotefridum regem a quodam satellite suo, sive, ut quidam dicunt (Mon. Sang. II, 13), a filio proprio, cujus matrem, nuper alia conjuge ducta, dimiserat, interfectum, castellum Hohcburi, Albiae flumini appositum, in quo Outo legatus imperatoris et orientalium Saxonum erat presidiis, a Wilcis captum (EINH. A.), et Pippinum filium ejus regem Italiae 8 Idus Julii defunctum. Quibus auditis, disposita pro temporis conditione Saxonia, domum revertitur.---Eo anno sol et luna bis defecerunt, sol 7 Idus Junii et 2 Kalend. Decemb., luna 11 Kalend. Julii [Col. 0868C] et 18 Kalend. Januarii.---Ruothdruth, filia imperatoris major natu, 8 Idus Junii obiit.---Gotefrido rege Danorum mortuo, Hemmingus [1157 1Kb] , fratris sui filius, in regnum successit, ac pacem cum imperatore fecit.

11. 43. A. D. 811. Imperator [1158 1Kb] , pace cum Hemmingo firmata, et placito generali Aquis habito, in tres partes regni sui totidem exercitus misit, unum trans Albiam in Limones, qui et ipsos vastavit et castellum Hohcburi superiori anno a Wilcis destructum restauravit, alterum in Pannonias ad controversias Hunorum et Sclavorum finiendas, tercium in Brittones ad eorum perfidiam puniendam. Qui omnes prospere egerunt. Karolus, filius imperatoris major natu, 2 Non. Decemb. obiit.

[Col. 0868D] 12. 44. A. D. 812. Nicephorus imperator Constantinopolitanus pugnans contra Bulgares, occiditur, et Michahel, gener ejus, imperio potitur. Qui legatos Karoli imperatoris ad Nicephorum missos suscepit et absolvit, cum quibus et legatos suos direxit, per quos pacem a Nicephoro ceptam firmavit.

13. 45. A. D. 813. Imperator, habito generali conventu Aquisgrani, filium suum Ludewicum regem Aquitaniae ad se vocavit, eique coronam imponens, imperialis nominis sibi consortem fecit. Bernhardum vero nepotem suum filium Pippini [Col. 0869A] filii sui, Italiae prefecit et regem appellari jussit. Concilia quoque jussu ejus super statu aecclesiarum corrigendo per totam Galliam ab episcopis celebrata sunt, quorum unum Mogonciae, alterum Remis, tercium Remis [1159 1Kb] , quartum Cabillone, quintum Arelato.---Michahel imperator Bulgares bello appetens, haut prosperis successibus utitur, ac proinde domum reversus, deposito diademate, monachus efficitur, in cujus locum Leo, filius Bardae patricii, constituitur.---(EINH. Vita Kar. c. 32.) Pons Rheni apud Mogontiacum, quem imperator per decem annos ingenti labore et opere mirabili de ligno ita construxit, ut perenniter durare posse videretur, in mense Maio ita tribus horis fortuito incendio conflagravit, ut preter hoc quod aqua [Col. 0869B] tegebatur nec una quidem hastula ex eo remaneret.

14. 46. (EINH. A. cf. Vita c. 31.) A. D. 814. Karolus imperator dum Aquisgrani hiemaret, febre et pleurisi, id est lateris dolore, tactus 5 Kalend. Febr. rebus excessit humanis, anno aetatis circiter 71o, regni autem 46o, subactae vero Italiae 43o, ex quo vero imperator et augustus appellatus est anno 14o. (EINH. A.) Cujus rei nuncium cum Ludewicus filius ejus in Aquitania accepisset, tricesimo postquam id acciderat die Aquasgrani venit, summoque omnium Francorum consensu ac favore patri successit, et ad suscepti regni amministrationem cura conversa, primo legationes, quae ad patrem venerant, [Col. 0869C] auditas absolvit, inter quas precipua fuit Leonis imperatoris, qui Michaheli successit. Habito autem Aquisgrani generali conventu, ad justicias faciendas legatos in omnes regni partes misit, duos ex filiis suis Lotharium Bajoariae, Pippinum prefecit Aquitaniae.

Anni regni Ludewici.

1. Anno dominicae incarnationis 815, ab Urbe autem condita millesimo 566, Ludewicus, Karoli Magni filius, 74o [1160 1Kb] ab Augusto loco regnavit, regnumque annis 26 obtinuit. Huic anno primo regni sui allatum est, quosdam de primoribus Romanorum ad interficiendum Leonem papam conspirasse, hocque indicio ad pontificem delato, omnes illius factionis auctores jussu illius trucidatos fuisse. [Col. 0869D] Quod cum moleste ferret, Bernhardum nepotem suum, regem Italiae, ad se vocavit, eumque ad investigandum quod dictum est misit. Qui cum Romam venisset, egritudine decubuit. De rebus vero propter quas venerat, per Heroldum comitem, qui ad hoc legatus ei fuerat datus, regi Ludewico remandavit quicquid compererat. Quem legati pontificis subsecuti, de his quae domino suo objiciebantur regi Ludewico per omnia satisfecerunt. [*1 1Kb]

[Col. 0870A] 2. A. D. 816. Domnus Leo papa anno pontificatus sui 21o de corpore migravit 8 Kalend. Junii, Stephanusque diaconus in 1163 1Kb] locum ejus papa 97us ordinatus est, qui sedit menses 7. Hic ergo, post consecrationem suam nondum duobus mensibus [Col. 0870B] exactis, quam maximis potuit itineribus, ad imperatorem venire contendit, missis interim duobus legatis, qui quasi pro sua consecratione imperatori suggererent. Quod ille audiens, Remis ei occurrit, missisque obviam his qui eum illo deducerent, honorifice illum ibi suscepit. Pontifex vero statim adventus sui causam ei insinuans, celebratis deinde ex more missarum sollemniis, eum diadematis impositione coronavit Romanorumque [1164 1Kb] imperatorem pronunciavit, anno regni sui secundo, secundum alios septimo.

Anni imperii ejus

3. 2. [1165 1Kb] (EINH. Ann.) A. D. 817. Stephanus papa, tercio mense postquam Romam venerat nondum [Col. 0870C] exacto, 8 Kalend. Febr. obiit; cui Paschalis successor electus, post completam sollemniter ordinationem suam munera et excusatoriam imperatori epistolam misit, sibi non solum nolenti, sed etiam plurimum poenitenti pontificatus honorem [1166 1Kb] impactum asseverans. Paschalis [1167 1Kb] papa 98us sedit annos 7, juxta alios 9.---Imperator vero generalem conventum Aquisgrani habens, filium suum primogenitum Lotharium nominis atque imperii sui socium sibi constituit, ceteros reges appellatos, unum Aquitaniae, alterum Bajoariae prefecit.---Post haec nunciatum est ei, Bernhardum nepotem suum, Italiae regem, quorundam pravorum hominum consilio tyrannidem meditatum fuisse, jamque omnes introitus Italiae, quos clusas dicunt, impositis presidiis firmasse, atque [Col. 0870D] omnes Italiae civitates in ejus verba jurasse, quod ex parte verum, ex parte fuerat falsum. Ad quos motus comprimendos imperatore celeriter cum exercitu magno veniente, Bernhardus rebus suis diffidens, armis depositis, apud Cabillonem imperatori se tradidit.

4. 3. A. D. 818. Detecta fraude conjurationis, et sediciosis omnibus in suam potestatem redactis, imperator Aquisgrani revertitur, transactoque quadragesimali [Col. 0871A] jejunio, paucis post sanctum pascha diebus conjurationis auctores simul et regem judicio Francorum capitali dampnatos sententia, luminibus tantum jussit orbari.---(Geneal. SS. II, p. 314.) Irmingardis regina 5 Non. Octobr. obiit, quae [1168 1Kb] genuit imperatori Lotharium, Pippinum et Ludewicum.

5. 4. A. D. 819. Conventus Aquisgrani post natale Domini habitus est; in quo multa de statu aecclesiarum tractata sunt, legibus etiam capitula quaedam pernecessaria, quae deerant, addita sunt. (Geneal. II, 314.) Quo peracto, imperator, inspectis plerisque nobilium filiabus, Welphi comitis filiam nomine Judith duxit uxorem, quae [1169 1Kb] genuit ei Karolum Calvum.

6. 5. A. D. 820. Propter juges pluvias et aerem [Col. 0871B] nimio humore resolutum magna incommoda contigerunt. Nam et hominum et boum pestilentia grassata est; frumenta quoque et legumina corrupta sunt.

7. 6. A. D. 821. Allatum est imperatori Ludewico de morte Leonis imperatoris Constantinopolitani, quod anno preterito in basylica sanctae Dei genitricis intra palatium interemptus sit conspiratione quorundam optimatum suorum et precipue Michaelis comitis domesticorum, qui pretorianorum militum studio infulas imperii suscepit, et novem annis regnavit.---Secundum [1170 1Kb] quosdam Leo papa obiit, eique Stephanus successit.

8. 7. A. D. 822. In regione Thuringorum quodam in loco juxta fluvium quendam cespes longitudine pedum quinquaginta, latitudine 14, altitudine sesquipedali, [Col. 0871C] de terra sine manibus precisus et sublatus, ab eo loco in quo sumptus est 25 pedum spacio distans inventus est. Item in parte orientalis Saxoniae, quae Soraborum finibus contigua est, in quodam deserto loco, juxta lacum qui dicitur Arnse, in modum aggeris terra intumuit, et limitem unius leugae longitudine porrectum sub unius noctis spacio absque humani operis molimine instar valli subrexit.---Stephanus papa [1171 1Kb] obiit; cui Paschalis successit.---Domnus imperator filium suum Lotharium pro disponendis regni negotiis in Italiam misit; cui [1172 1Kb] precedenti anno Irmingardam, Hugonis comitis filiam [1173 1Kb] , de qua ille suscepit Lotharium postea excommunicatum (A. Lob.), Ludewicum post se regnantem [Col. 0871D] et Karolum. (EINH. ann.) Pippinum vero filium suum imperator in Aquitaniam misit; cui filiam Theodorici comitis Matricensis junxit. [* 1Kb]

9. 8. A. D. 823. Mense Maio conventu habito apud Franconofurt, inter ceteras barbarorum legationes venerunt ad imperatorem duo fratres de regno Wilzorum, controversiam habentes, Milegast et Celeadrogo, [Col. 0872A] filii Liubit [1174 1Kb] regis Wilzorum. Qui cum orientalibus Abodritis pugnans cum interisset, populus. Wilzorum filium ejus Milegastum majorem natu regem sibi constituit; sed cum is secundum ritum gentis non digne amministraret regnum, illo abjecto, juniori regium honorem deferunt. Quamobrem ad presentiam imperatoris ambo venerunt. Qui cum vidisset gentis voluntatem proniorem ad juniorem fratrem, statuit, ut is regnum teneret, ambos tamen muneribus donatos et sacramento confirmatos in patriam remisit. [* 1Kb] ---Lotharius, disposita Italia, cum jam redire statueret, rogante Paschali papa Romam venit, et honorifice ab eo susceptus, in sancto paschae die apud Sanctum Petrum et regni coronam et imperatoris et augusti nomen accepit, sicque mense [Col. 0872B] Junio ad patrem venit.---Imperator Drugonem fratrem suum, apud Mettensem aecclesiam sub canonica vita degentem, clero ejusdem urbis consentiente atque eligente, rectorem ibi constituit, eumque ad pontificatus gradum promoveri censuit.---Ceadrogo [1175 1Kb] Abodritorum princeps cum quibusdam populi sui primoribus ad imperatorem venit, dilatique per tot annos adventus sui rationem unde incusabatur non improbabiliter reddidit, et licet in quibusdam causis culpabilis esset, per merita parentum suorum tamen non solum impunitus, verum etiam muneribus donatus, ad regnum redire permissus est.---Hoc anno prodigia quaedam extitisse narrantur, in quibus precipua erant terremotus in Aquensi palatio, et in territorio Tullensi juxta villam Commerciacum puella [Col. 0872C] [1176 1Kb] quaedam annorum circiter 12 post sacram communionem, quam in pascha de manu sacerdotis accepit, sine omni victus desiderio plenum biennium usque in tercium annum dimidium complevit, nulla penitus corporis alimenta percipiens. Coepit autem jejunare anno dominicae incarnationis 823 a pascha, et in 825, circa inicium Novembris, peracto jejunio, cibum sumere ac ceterorum hominum more manducando vivere coepit.---In Saxonia quoque in pago Firihsaze 23 villae igne caelesti crematae sunt, et fulgura in sereno visa sunt atque interdiu de caelo ceciderunt.---In territorio Cumetensi Italicae civitatis in vico Grabadona in aecclesia sancti Johannis Baptistae imago sanctae Mariae puerum Jhesum gremio continens, in absida ejusdem aecclesiae depicta, et ob [Col. 0872D] nimiam vetustatem obscurata peneque deleta, tanta claritate per duorum dierum spacia effulsit, ut omnem splendorem novae picturae suae venustatis pulchritudine penitus vincere videretur. Imagines etiam magorum munera offerentium juxta eam erant depictae, quas preter munera quae offerebant claritas illa minime irradiabat.

[Col. 0873A] 10. 9. (EINH. Ann.) A. D. 824. Paschalis papa vita decessit. In cujus locum cum duo per contentionem populi fuissent electi, Eugenius tamen, presbiter tituli sanctae Sabinae, vincente nobilium parte, papa 99us ordinatur, seditque annos 3. Legati Michaelis imperatoris Constantinopolitani ad imperatorem Ludewicum pro pace confirmanda cum muneribus et litteris venerunt, condignoque responso absoluti sunt. [* 1Kb] ---Hoc anno paucis post aestivale solsticium diebus in territorio Augustidunensi, aere in tempestatem subita mutatione converso, ingens fragmentum ex glacie simul cum grandine decidisse narratur, cujus longitudo pedes 15, latitudo 7, crassitudo duos habuisse dicitur.

[Col. 0873B] 11. 10. A. D. 825. Habito Aquisgrani conventu, legati Bulgarum pro constituendis terminis inter Francos et Bulgares ad imperatorem venerunt, responsoque accepto, redierunt.

12. 11. A. D. 826. Hilduvinus, abbas monasterii Sancti Dionisii apud Parisium sacrique palatii archicapellanus, Romam mittens, annuente precibus ejus Eugenio, sanctae sedis apostolicae tunc praesule, corpus beatissimi martyris Christi Sebastiani accepit, et illud apud Suessonam civitatem in basylica sancti Medardi collocavit; ubi dum adhuc inhumatum in loculo quo allatum fuerat, juxta tumulum sancti Medardi jaceret, tanta signorum multitudo enituit, ut a nullo mortalium aut numero comprehendi [Col. 0873C] aut verbis valeat enarrari; quorum quaedam tanti stuporis esse narrantur, ut humanae imbecillitatis fidem excederent, nisi certum esset Dominum, pro quo ipse passus est, omnia posse.

13. 12. A. D. 827. Eugenius papa mense Augusto decessit; in cujus locum Valentinus diaconus a Romanis papa centesimus ordinatus, vix unum mensem in pontificatu complevit [1177 1Kb] . Quo defuncto, Gregorius, presbiter tituli sancti Marci, papa 101us electus est, sed ante non est ordinatus quam imperatoris legatus Romam veniens, electionem populi qualis esset examinavit. Quo decedente, Sergius papa 102us successit; post quem Leo 103us extitit. [* 1Kb] Corpora [1178 1Kb] sanctorum Marcellini et Petri de Roma in [Col. 0873D] Germaniam translata mense Novembri, miraculis clarificata sunt.

14. 13. A. D. 828. In regione Wasconia trans Garonnam in pago Aginensi annonam de caelo quasi pluviam descendisse ferunt, similem frumento, sed paululum breviora ac rotundiora grana habuisse, de [Col. 0874A] qua domino imperatori allatum est ad Aquisgrani palatium.---(Chr. W.) Wettinus Augiensis monachus in spiritu raptus, ammirabilem vidit visionem.

15. 14. (EINH. Ann.) A. D. 829. In ipso quadragesimali jejunio paucis ante sanctum Pascha diebus Aquisgrani terraemotus noctu factus est, ventusque tam vehemens exortus, ut non solum humiliores domos, verum etiam ipsam sanctae Dei genitricis basylicam, quam capellam vocant, tegulis plumbeis tectam, non modica denudaret ex parte.

16. 15. A. D. 830. Michahel imperator obiit.

17. 16. A. D. 831. Secundum quosdam (Chr. W.) Paschalis papa obiit, eique Eugenius successit. [* 1Kb] Corpora sanctorum Valentis, Senesii et Theopontii in Augiam insulam deferuntur. Theophilus, filius [Col. 0874B] Michahelis, regnavit annos 12.

19. 18. (A. Lob.) A. D. 833. Imperator filio suo Karolo ex Judith nato dedit Alamanniam, Rhetiam et partem Burgundiae, indignantibus ceteris filiis.

24. 23. A. D. 838. Pippinus, filius imperatoris, obiit.

25. 24. A. D. 839.

26. 25. A. D. 840. Ludewicus imperator obiit 12 Kalend. Jul., sepultusque est in aecclesia Mettensi [1179 1Kb] .

1. (Chr. W.---A. Lob.---Cf. Chr. W.) Anno Dominicae incarnationis 841, ab Urbe vero condita millesimo [Col. 0874C] 592, Ludewicus, superioris Ludewici filius, 75o [1180 1Kb] loco ab Augusto, regnare coepit, et 36 annis regnavit. (A. Lob.) Post mortem vero patris sui Ludewici imperatoris, frater ejus Lotharius reversus de Italia, et Pippinus, filius Pippini patui sui, de Aquitania, voluerunt Karolum, filium Judith, cognomine Calvum, ea parte quam sibi pater concesserat privare, et secundum id testamentum, quod avus eorum Karolus Magnus statuerat, in tres partes inter se regna dividere. Qua de re apud Autisiodorensem pagum, in loco qui dicitur Fontaneth, grave praelium inter eos commissum est, et magna strage pugnatum, a neutra est parte triumphatum. (Chr. W.) Tandem vero pacificati, per quatuor tetrarchias regna dividunt. In [1181 1Kb] divisione regnorum Lotharius [Col. 0874D] cum nomine imperatoris possedit Italiam, Ludewicus Germaniam, Pippinus Aquitaniam, Karolus Galliam.

Theophylus imperator Constantinopolitanus obiit, cujus filius Michahel regnavit annis 26. [* 1Kb]

4. A. D. 844. Bellum fuit inter Pippinum, filium Pippini, et Karolum.

7. A. D. 847. Judith [1182 1Kb] imperatrix, uxor Ludewici [* 1Kb] [Col. 0875A] prioris, obiit.

10. A. D. 850.

15. A. D. 855. * 1Kb] Aecclesia Sancti Kyliani in Wirciburg fulminibus exusta est.---Lotharius [1184 1Kb] imperator, tonsura et monachico habitu suscepto, Prumiae obiit (ex A. Lob.); cui Lotharius filius successit cum fratre Ludewico.---Corpus sancti Martini levatur de tumulo.

[Col. 0875B] 17. (Chr. W.) A. D. 857. Leo papa migravit; cui Benedictus papa 104us succedens, et ipse anno eodem decessit. Hiltigart regina obiit.

18. A. D. 858. Nicolaus papa 105us ordinatus, sedit annos 9.

22. A. D. 862. [* 1Kb] Sanctus Meginradus heremita occiditur.

25. A. D. 865. Huni Christianitatis nomen aggressi sunt.

27. A. D. 867. Basylius, occiso domino suo Michahele, regnavit annos 20.

28. A. D. 868. Adrianus papa 106us sedit annos 5.

30. (A Lob.) A. D. 870. Lotharius, filius Lotharii [Col. 0875C] imperatoris, cum legitimae uxori superduxisset aliam, Romam vocatus est, nolensque papae consentire, excommunicatus est, sicque in redeundo Placentiae mortuus est. [* 1Kb]

32. A. D. 872. Johannes papa 107us ordinatur; [* 1Kb] . [*1 1Kb] post quem Marinus 108us, Adrianus 109us, Agapitus 110us, Basylius 111us, Stephanus 112us.

[Col. 0875D] 35. (Chr. W.) A. D. 875. Ludewicus, filius Lotharii imperatoris itemque Lotharii frater, obiit, et Karolus rex Romam tendens, a Johanne papa imperator efficitur. * 1Kb]

[Col. 0876A] 36. A. D. 876. * 1Kb] Ludewicus imperator [** 1Kb] obiit.

Anni Karoli junioris.

1. Anno Dominicae incarnationis 877, ab Urbe vero condita millesimo 628, Karolus, junior filius Ludewici, qui fuit nepos Karoli 76o [1187 1Kb] loco ab Augusto, regnare coepit, et cum fratribus suis Karlomanno et Ludewico annis 11 regnavit (Geneal. SS. II, 314). Ludewicus quippe, ut aiunt, tenuit Ostrofranciam, Karolus Alamanniam, Karlomannus Bajoariam; cujus filius Arnolfus postmodum obtinuit [Col. 0876B] monarchiam.

2. (Chr. W.) A. D. 878. Karolus rex Galliarum, cognomento Calvus, frater Ludewici secundi obiit.

3. A. D. 879. Ludewicus Balbus, filius Karoli, obiit.

4. A. D. 880. [* 1Kb] Ludewicus, frater Karoli, vivente fratre suo Karlmanno, Bajoariam ingreditur. Karlmannus obiit.

5. A. D. 881. Karolus junior cum uxore sua Rihegarda imperiali benedictione sublimatur.

6. A. D. 882. Ludewicus rex Francorum, frater Karoli imperatoris obiit.

10. (RICHER. I, 5.) A. D. 886. Outo, vir militaris [Col. 0876C] et strenuus, a principibus Galliae rex creatur in palatio Compendii. Hic patrem habuit ex equestri ordine Ruotpertum, avum vero paternum Witichinum ex Germania profugum. Hunc autem idcirco in regnum promoverunt, quia Karolus, filius Karoli [1188 1Kb] , nepotis Karoli Calvi Galliarum regis, cui regnum debebatur (I, 4) vix adhuc triennis erat, patre defuncto, cum puer biennis fuit, matre vix per quadriennium superstite.

11. (Chr. W.) A. D. 887. Karolus imperator vivus dimisit regnum.---Basylius imperator regno decessit.

Anni Arnolfi.

1. Anno Dominicae incarnationis 888, Urbis conditae [Col. 0876D] millesimo 639, Arnolfus, filius Karlomanni fratris Karoli junioris, 77o [1189 1Kb] loco ab Augusto, regnum suscepit, annisque 12 regnavit, quinque vero imperavit. Cujus anno primo Karolus imperator junior, dimisso prius imperio, obiit.

Leo et Alexander, filii Basylii, regnum Constantinopolitanum tenuerunt annis 22, postea Alexander anno uno, deinde Constantinus Porphyrogenitus, Leonis filius, annis 6 cum matre sua Zoe, postea [Col. 0877A] Romanus Armeniacus cum eodem Constantino annis 26, post haec idem Constantinus cum filio suo Romano puero annis 15.

(LIUDPR. I, 5, 13.) Arnolfus itaque rex potens principabatur Bajoariis, Suevis, Francis orientalibus, et post mortem Karoli Calvi Lotharingis audacibusque Saxonibus. Cui Zuentebaldus, Maravanorum dux, viriliter repugnavit. Usque ad haec autem tempora Ungariorum gens, cujus omnes pene nationes expertae sunt seviciam, quibusdam difficillimis interpositionibus, quas clusuras nominat vulgus, separata erat a nobis, ut neque ad meridianam neque ad occidentalem plagam exeundi facultatem habuerit. Arnolfus igitur rex, cum Zuenteboldum supradictum superare nequiret depulsis, [Col. 0877B] proh dolor! his munitionibus, Ungariorum gentem, scelerum cupidam, in auxilium vocat, si tamen auxilium dici potest, quod paulo post, eo moriente, cum genti suae, tum ceteris in meridie occasuque degentibus grave periculum, immo exicium fuit. Devicto itaque Zuenteboldo, Arnolfus secure potitur regno; Ungarii vero interim, observato [1190 1Kb] exitu, contemplatique regionem, malum cordibus, quod post in propatulo apparuit, machinabantur.

2. (Chr. W.) A. D. 889. Liutperto archiepiscopo Sunderold successit.---Arn Wirciburgensis episcopus in Saxonia occisus est inter missarum sollemnia. Sedit autem annos 36, menses 7.

3. A. D. 890. Arnolfus rex exercitum Nortmannorum delevit.

[Col. 0877C] 4. A. D. 891. Radispona incendio flagrat.

6. (WIDUK. I, 22.) A. D. 893. Sunderoldus archiepiscopus a Nortmannis occiditur; pro quo Hatto ordinatur, obscurus quidem genere, sed acutus ingenio, et qui difficile discerneretur melior consilio foret an pejor.

7. A. D. 894. [* 1Kb]

8. (Chr. W.) A. D. 895. Arnolfus Italiam Burgundiamque sibi subjecit.

Anni imperii Arnolfi.

9. 1. A. D. 896. Arnolfus rex Romam veniens, imperator efficitur.

Hujus temporibus Formosus erat papa 113us.

[Col. 0877D] 10. 2. (RICHER. I, 12, sqq.) Anno Dominicae incarnationis 897, Karolus jam quindennis creatur in regem Galliae, Outone adhuc vivente et injuriam dissimulante; eodem tamen anno defunctus est. Cujus Outonis frater Ruotpertus a Karolo dux Celticae prelatus, cum postea regnum affectaret, a militibus Karoli interfectus est. Cujus filius Hugo ob necem patris regi semper infensus, consilio egit per quoscumque potuit, ut Ruodolfus, filius Richardi Burgundionis, eo multum reclamante, rex crearetur, et Karolus rex ab Heriperto, ejusdem Hugonis [Col. 0878A] cognato, per insidias caperetur carcerique manciparetur; in quo post quinquennium defunctus est, anno regni sui 36o, vitae vero 54o 1192 1Kb] . Idem autem Karolus ex sorore Adelstani regis Anglorum filium procreavit nomine Ludewicum, qui inter perturbationes patris infantulus adhuc transmarinis partibus advectus ad avunculum Adelstanum, post patris necem et Ruodolfi mortem paternum et avitum rexit imperium. Hic etiam ex Gerbirga, Heinrici Saxonum ducis et postea regis filia, sorore Ottonis Magni, quam [1193 1Kb] , extincto Gisilberto ejus viro, conjugem duxit, Lotharium filium accepit, qui in eodem regno patri successit.

11. 3. (Chr. W.) A. D. 899. Magna fames homines se invicem comedere persuasit.

[Col. 0878B] 12. 4. (LIUDPR. II, 1, 2.) A. D. 900. Arnolfus imperator [* 1Kb] obiit, moxque eodem anno Ungarii, morte illius audita, collecto permagno exercitu, Maravianorum gentem, quam illorum auxilio Arnolfus imperator sibi subdiderat, invadunt sibique vendicant, Bajoariorum quoque fines occupant, castella diruunt, aecclesias igni consumunt, populos jugulant, et ut magis magisque timeantur, interfectorum sese sanguine potant.

(LIUDPR. I, 28, 29, 30, 36, 30, 31.) Hujus Arnolfi temporibus Formosus papa vehementer adflictabatur a Romanis, cujus et hortatu Arnolfus rex Romam advenerat. Qui ingressus urbem, multos [Col. 0878C] Romanorum principes obviam sibi properantes, ulciscendo papae injuriam, decollari precepit. Causa autem simultatis inter Romanos et Formosum papam haec fuit: Formosi decessore defuncto, quaedam pars Romanorum Sergium, quendam Romanae diaconum aecclesiae, papam sibi elegerat, quaedam vero pars non infima natu Formosum, Portuensis civitatis episcopum, pro vera religione divinarumque Scripturarum et doctrinarum scientia papam fieri anhelabat. Cum autem in eo esset, ut Sergius ordinari debuisset, pars quae Formoso favebat non sine mediocri tumultu et injuria Sergium ab altari expulit et Formosum papam constituit. Unde Sergius descendit in Tusciam, quatenus Adelberti marchionis potentissimi juvaretur per potentiam. Quod et factum [Col. 0878D] est. Nam Formoso defuncto, et Arnolfo in patria miserabili morte, scilicet vermium quos peduculos dicunt tanta scaturicione, ut nullis medicorum curis minui possent, extincto, is qui post necem Formosi constitutus est expellitur, Sergiusque per Adelbertum papa constituitur. Qui constitutus, ut impius, sanctarum doctrinarum inscius, Formosum e sepulchro extrahi atque in sede Romani pontificatus sacerdotalibus vestimentis indutum locari sicque decollari precepit. Cui et ait: Cum Portuensis esses episcopus, cur ambitionis spiritu [Col. 0879A] Romanam universalem sedem usurpasti? Dein sacris exutum vestibus, abscisisque digitis tribus, in Tyberim jactari precepit, cunctosque quos ipsi ordinaverat gradu proprio depositos iterum ordinavit. Quod quam male et injuste egerit, in hoc animadverti poterit, quoniam et hi qui a Juda proditori [1194 1Kb] ante proditionem salutem seu benedictionem apostolicam perceperunt, ea post proditionem propriique corporis suspensionem non sunt privati, nisi quos improba forte fedarunt flagicia. Benedictio siquidem, quae ministris Christi impenditur, non per eum qui videtur, sed qui non videtur, sacerdotem infunditur. Neque qui rigat est aliquid, neque qui plantat, sed qui incrementum dat, Deus. Quantae autem auctoritatis quantaeque religionis Formosus [Col. 0879B] papa fuerit, hinc colligere possumus, quoniam, dum a piscatoribus postmodum esset inventus atque ad beati Petri principis apostolorum aecclesiam deportatus, sanctorum quaedam imagines sese inclinantes, hunc in loculo positum venerabiliter salutaverunt. Quod religiosissimi Romanae urbis testati sunt.---Post Formosum Johannes papa 114us extitit; cui Stephanus 115us successit.

1. Anno Dominicae incarnationis 901, ab Urbe vero condita millesimo 652, Ludewicus, Arnolfi imperatoris filius, 78o [1195 1Kb] loco ab Augusto, admodum puer, imperium suscepit, et 12 annis regnavit (cf. Chr. W.). (LIUDPR. II, 2-5.) Cujus anno primo Ungarii Bajoariam vastaverunt; sed Ludewicus gentis suae depopulationem non ferens, magno [Col. 0879C] exercitu coacto, juxta Licum fluvium cum eis pugnavit, et plus quam mille ex eis interfecit. Cumque pugna usque ad horam septimam jam protraheretur et regis victoria estimaretur, Ungarii callidi, positis ex adverso insidiis, fugam simulant. Quos dum regis milites, doli ignari, impetu validissimo insequerentur, omni ex parte prodeunt insidiae, et quasi victi ipsi victores interimunt, rex ipse e victore se victum esse miratur, fitque illi non opinatus gravior casus; Ungarii vero ut rabiem perfidiae suae saciarent, Bajoariorum, Suevorum, Francorum regna percurrunt, cunctaque vastando incendunt.

Hujus temporibus Adelbertus, non quilibet mediocris, sed ex primatibus magnus ille heros, filius [Col. 0879D] sororis Heinrici ducis sed postea regis, nepos Ottonis ducis Saxoniae, simultatem non modicam in castello Babenberg contra rem publicam exercebat. (WID. I, 22.) Nam cum inimiciciae essent inter Chuonradum, patrem Chuonradi postea regis, primum a Chuonrado interfectus est frater Adelberti, in cujus ultionem Chuonradus quoque postea occisus est ab Adelberto; nec ullus regum potuit tam ingens bellum inter eminentes viros ortum sedare. (LIUDPR. l. I.) Cumque ipsi etiam regi Ludewico rebellis existeret Adelbertus, sepe rex congregatis omnibus super [Col. 0880A] castellum ejus irruerat. Cui nominatus heros non juxta castellum, ut plerique solent, sed procul a munitione preparat bellum. Regis itaque milites priusquam hujus virtutem [1196 1Kb] re ipsa experirentur, regem preeuntes, pugnae preludio hunc extra castrum elicere atque interficere cogitabant; sed ipse hujusmodi proludii [1197 1Kb] non solum non ignarus sed etiam debriatus, his obviam tam longe a castro processerat, ut hunc milites eousque ex adversariis esse non cognoscerent, quoad eorum cervices istius mucro cedis impatiens deseviret. Igitur cum septennio ferme Adelbertus heros rebellionem hujusmodi exerceret, sciens Ludewicus fortitudinem illius audaciae hautquaquam se nisi [1198 1Kb] tergiversatione quadam posse devincere, Hattonem Mogontinae sedis [Col. 0880B] archiepiscopum, quid super hac re faciendum esset, consuluit. Qui ut erat versutia plenus: Desine, ait, ego te securum meis sollicitudinibus reddam; ego, ut ad te ille adveniat, providebo; tu, ne redeat, curato. Hatto itaque animi confidentia, qua nonnullas res ex infortunio secundas effecerat, animatus, Babenberg, quasi Adelberti rebus consulturus, adiit, multaque locutus, in dolo suasit ei ad regem venire, spondens ei jurejurando, aut ei pacem cum rege facturum, aut incolomem illum suo loco restituturum. (WID, I, 22.) His pactis consentiens Adelbertus, fidei et amiciciae gratia ut dignaretur prandere, rogavit episcopum. (LIUDPR. et WID.) Quo calliditatis obtentu negante, illico urbem egressi sunt, episcopo dexteram Adelberti tenente. Cumque pertransissent [Col. 0880C] oppidum cum omni comitatu, fertur episcopus clamasse: Proh! inquiens, quam sepe petit, qui oblata spernit; tedet me longioris viae et tardioris horae: nam [1199 1Kb] jejuni tota die non possumus ambulare. Haec audiens Adelbertus, nihilque mali suspicatus, ad genua pontificis se letus inclinavit, et ut in urbem gustandi gratia reverteretur, deposcit. Pontifex in urbem revertitur cum Adelberto, deputans se liberatum a vinculo juramenti, eo quod incolomem illum sic restituisset loco suo. Post haec cum pontifice exiens, regi Ludewico ab eo presentatur, moxque habito judicio, principum qui affuere decreto capitalem subiit sententiam, et in proprio castello Tharissa accepit sepulturam.

[Col. 0880D] 2. (Chr. W.) A. D. 902. Ungarii Charentaniam invadunt, et commissa in sabbato paschae pugna, occiduntur. [* 1Kb]

3. A. D. 903. [* 1Kb]

6. A. D. 906. Ungarii amarius occiduntur. Berenger [1200 1Kb] , Reginolt et Gerhart germani fratres interficiuntur.

[Col. 0881A] 7. A. D. 907. Pugna [1201 1Kb] inter Adelbertum, fratrem eorum, et Chuonradum, fratrem Ludewici imperatoris [1202 1Kb] ; in qua Chuonradus occiditur.

8. A. D. 908. Ruodolfus episcopus Wirciburgensis obiit.---Adelbertus, perfidia Hattonis archiepiscopi et cujusdam Luitpaldi deceptus, Ludewico rege jubente, decollatur.---Bajoarii ab Ungariis interficiuntur.

9. A. D. 909. Ungarii Saxoniam et Thuringiam vastant.

10. A. D. 910. Ungarii Alemanniam petunt.---Leo imperator Constantinop. obiit.

11. A. D. 911. Franci pugnant cum Ungariis.

12. A. D. 912. Ludewicus rex moritur. Hic juxta quosdam ultimus dicitur Karolorum apud orientales [Col. 0881B] Francos imperantium, juxta quosdam vero Chuonradus, qui post eum imperavit, ultimus computatur, a quibus pater illius Chuonradus, qui ab Adelberto interfectus est, frater Ludewici hujus fuisse estimatur. Sed hujus diversitatis error scriptoribus regnorum imputetur. (WID. I, 16.) Ludewicus igitur cum accepisset uxorem nomine Mahthildam, sororem Brunonis ac magni ducis Ottonis, non multis post haec vixerat annis. Horum pater erat Luitolfus, qui Romam profectus, transtulit inde reliquias Innocentii papae. Ex quibus Brun cum ducatum amministrasset totius Saxoniae, duxit exercitum contra Danos, et inundatione repentina circumfusus, non habens locum pugnandi, periit cum omni exercitu, [Col. 0881C] fratri, natu quidem minori, sed omni virtute multo potiori, relinquens ducatum. Regi autem Ludewico cum non esset filius, post mortem ejus omnis populus Francorum atque Saxonum querebat Ottoni diadema imponere regni, sed ipse quasi jam gravior recusabat onus imperii; ejus tamen consultu Chuonradus, quondam dux Francorum, filius (ex Chr. W.) illius Chuonradi quem Adelbertus occidit, ungitur in regnum, penes Ottonem tamen summum semper et ubique fiebat imperium. (WID. I, 17.) Natus est autem eidem Ottoni filius, mundo necessarius, optimus Heinricus, qui primus libera potestate regnavit in Saxonia; cui pater moriens totius Saxoniae ducatum reliquit, Chuonrado jam in regnum sublimato.

[Col. 0881D] (Chr. W.) Anno Dominicae incarnationis 913, Urbis autem conditae millesimo 664, Chuonradus, filius Chuonradi quem Adelbertus occidit, Francorum ex genere oriundus, vir strenuus bellorumque exercicio doctus, omnium electione, 79o [1203 1Kb] loco ab Augusto, regnum accepit, et 7 annis regnavit. (LIUDPR. II, 17, 18, 19.) Sub quo potentissimi principes erant Arnoldus in Bajoaria, Burchardus in [Col. 0882A] Suevia [1204 1Kb] , Eberhardus [1205 1Kb] comes potentissimus in Francia, Gisilbertus dux in Lotharingia; inter quos Heinricus Saxonum et Thuringorum dux prepotens clarebat. Secundo autem regni ejus anno memorati principes huic presertim rebelles extiterant, quos ille tam sapientiae vigore quam fortitudinis robore superavit suamque ad fidelitatem perduxit. Arnolfus autem nimio terrore coactus, cum uxore ac filiis ad Ungarios fugit, ibique usque ad obitum Chuonradi permansit.

Anni Chuonradi.

1. (Chr. W.) Primo anni Chuonradi regis Ungarii ab Alemannis [1206 1Kb] et Bajoariis juxta fluvium Enum [1207 1Kb] , qui vulgariter Ine dicitur, occiduntur.

2. (LIUDPR.---Chr. W.---RICHER II, 1 sqq.). A. D. [Col. 0882B] 914. Predicti principes regi rebellant. Ruodolfus rex moritur; post quem [(231) 1Kb] Ludewicus, Karoli filius in regnum patris consilio Hugonis ducis, filii Ruotperti, ex transmarinis partibus ad Gallias reducitur cui idem Hugo tamen postea et adversatur. Hoc tempore Marinus papa 116us extitit.

3. (Chr. W.) A. D. 915. Ungarii Alemanniam de vastant. Hatto archiepiscopus [1208 1Kb] obiit; cui Heriger successit [1209 1Kb] .

5. A. D. 917. Salomon episcopus captus est, Ungarii Alamanniam totam [* 1Kb] igne et gladio vastant.

6. A. D. 918. Erkenger dux et Berhtolfus germani fratres decollantur.---Basilea ab Ungariis destruitur.

[Col. 0882C] 7. A. D. 919. Ungarii per Alemanniam et Alsaciam transeuntes, Lotharingiam invadunt.---Burchardus [* 1Kb] dux constituitur.---Chuonradus rex moritur, cujus consilio et precepto Heinricus dux Saxoniae, filius Ottonis ducis, in regnum provehitur (cf. WID.). Sed quia, Karolorum stirpe in regno Francorum deficiente, regnum jam ad Saxones per Heinricum transfertur, genealogiam Karolorum causa memoriae breviter depingamus, dehinc de origine gentis Saxonicae, cujus opinio varia est, aliqua describamus, sicque ad inicium regni pertendamus [*1 1Kb] .
[Col. 0883] [Figure: [Stemma] 22Kb] [1Kb]

Sanctus [1210 1Kb] [(231*) 1Kb] Arnolfus primum comes, deinceps 1211 1Kb] Ansgisus filius ejus. Pippinus princeps et [1212 1Kb] major domus. Cujus [1213 1Kb] mater erat Begga, soror sanctae Gerdrudis virginis, Karolus cognomento Fortis, major domus. Pippinus major domus idemque rex Francorum. Karolus [1214 1Kb] rex Francorum et [1212 1Kb] patricius Romanorum, primus imperator in [1215 1Kb] Francia. Luodewicus [1216 1Kb] rex cognomento Pius.

Lotharius rex Italiae et Lotharingiae. Karolus rex Galliae et Hispaniae. Ludewicus [1224 1Kb] rex Germaniae.

Hugo filius regis in [1217 1Kb] monasterium trusus. Ludewicus [1218 1Kb] rex Italiae, excaecatus a Berengario rege. Berhta. Lotharius rex Lotharingiorum Karlomannus excaecatus. Ludewicus [1220 1Kb] rex Franciae. Karolus in venatione occisus. Ludewicus rex Ostrofranciae [1225 1Kb] . Karlomannus rex Bajoariorum invictissimus. Karolus rex Alamanniae.

Irmendrud [1221 1Kb] Cunigunt. Sigefrid comes. Cunigunt imperatrix. Ludewicus [1220 1Kb] rex Franciae. Lotharius rex Franciae. Item [1223 1Kb] Lotharius rex Franciae. Karolus [1222 1Kb] Karolus. Arnolfus [1226 1Kb] rex Bajoariae et Franciae.

Znuentebaldus [1227 1Kb] dux Lothariorum. Ludewicus [1228 1Kb] rex Ostrofranciae. Chuonradus [1229 1Kb] quem Adelbertus interfecit.

Wido et Lampertus et Adelbertus marchiones. Hugo rex Italiae. Buoso frater Hugonis ex eodem patre.

Humbertus ex Wendelmuota [1219 1Kb] . Lotharius ex Alda Teutonica [1219 1Kb] .

Chuonradus [1229 1Kb] rex ultimus Karolorum [1230 1Kb] .



DE ORIGINE SAXONUM.
[Col. 0885]

[Col. 0885A] (WIDUK. I, 2.) Super origine gentis Saxonum varia opinio est, aliis estimantibus de Danis Nortmannisque eos originem duxisse, aliis vero, quibus et Greci consentire dicuntur, eos reliquias fuisse Macedonici exercitus, qui secutus Magnum Alexandrum, immatura ipsius morte per totum orbem sit dispersus. Invenimus autem in scriptis cujusdam (Transl. S. Alex.), quod, antiquitate tradente, ab Anglis Britanniae incolis sint egressi, et per Oceanum navigantes, Germaniae littoribus studio et necessitate querendarum sedium sint appulsi, in loco qui vocatur Hathuloga, eo tempore quo Theodericus rex Francorum contra Irminfridum ducem Thuringorum dimicans, terram eorum crudeliter ferro vastavit et igni. (WID. I, 3 sqq.) Cumque primum terrae applicuissent, [Col. 0885B] incolae ipsius terrae, qui Thuringi fuisse traduntur, adventum eorum graviter ferentes, arma contra eos moverunt; Saxones vero acriter resistentes, portum obtinuerunt. Diu deinde inter se dimicantibus, et multis hinc inde cadentibus, tandem utrisque placuit de pace tractare; initumque est foedus eo pacto, quo haberent Saxones vendendi emendique copiam, ceterum ab agris, a cede hominum atque rapinis abstinerent; stetitque illud foedus inviolabiliter multis diebus. Cumque Saxonibus jam defecisset pecunia, quid emerent aut venderent non habentes, inutilem sibi pacem esse arbitrati sunt. Ea igitur tempestate contigit adolescentem quendam egredi de navibus, oneratum multo auro, torque aurea, simulque armillis aureis. Cui obvius quidam [Col. 0885C] Thuringorum: Quid sibi vult, inquit, tam ingens aurum circa tuum famelicum collum? Emptorem, inquit, quaero; ad nihil aliud istud aurum gero. Qui enim fame periclitor, quo auro delecter? At illo qualitatem quantitatemque precii rogante: Nullum, inquit Saxo, mihi est discrimen in precio; quicquid dabis gratum habeo. Ille vero subridens: Quid si, inquit, de pulvere isto sinum tibi impleo? Erat autem presenti loco egesta humus plurima. Saxo nihil cunctatus aperit sinum et accipit humum, illico Thuringo tradens aurum; letusque ad suos uterque redit. Thuringi Thuringum laudibus ad coelum tollunt, qui nobili fraude Saxonem deceperit; fortunatumque eum inter omnes mortales fuisse qui vili [Col. 0885D] precio tam ingens aurum possederit. Ceterum certi de victoria, de Saxonibus jam quasi triumphabant. Interea Saxo privatus auro, oneratus vero multa humo, appropiat navibus. Sociis igitur ei occurrentibus et quid ageret ammirantibus, alii amicorum eum irridere coeperunt, alii arguere, omnes pariter eum amentem crediderunt. At ille, postulato silentio: Sequimini me, inquit, optimi Saxones, et meam vobis amentiam probabitis utilem. At illi, licet dubii, [Col. 0886A] secuntur tamen. Ille autem, sumpta humo, per vicinos agros quam subtilius potuit eam dispersit, et castrorum loca occupavit. Ut autem viderunt Thuringi castra Saxonum, intolerabilis visa est eis res: et, missis legatis, conquesti sunt de foedere rupto ac violato pacto ex parte Saxonum. Saxones responderunt se hactenus foedus inviolabiliter servasse, terram vero proprio auro comparatam cum pace velle obtinere aut certe armis defendere. His auditis, incolae ceperunt aurum Saxonicum jam maledicere, et quem paulo ante felicem predicabant, auctorem perditionis suae atque regionis fatebantur. Ira deinde accensi, caeco marte sine ordine et sine consilio irruunt in castra. Saxones vero parati hostes excipiunt sternuntque, et rebus prospere gestis, proxima [Col. 0886B] circumcirca loca jure belli obtinent. Diu itaque cum ab alterutris pugnatum foret, et Thuringi Saxones sibi superiores fore viderent, per internuncios pacificari cum eis querunt, eosque in terra quam acceperunt cedere concedunt.

(G. Franc. c. 19.---WID. I, 9 sqq.) Eo temporo mortuo Clodoveo rege Francorum, quatuor filii ejus regnum ipsius equaliter diviserunt. Ex quibus Theodericus cum Austrasiam accepisset, cujus regni sedes apud Mettensem fuit civitatem, mittere curavit legationem ad Irminfridum regem Thuringorum pro pace et concordia, mandans ei non se cupere sibi esse dominum sed amicum, non imperatorem sed propinquum, propinquitatisque jura inviolabiliter se velle servare---sororem quippe Theoderici Irminfridus [Col. 0886C] acceperat;---tantum ut a populi Francorum concordia, qui eum regem constituerant, non discordaret, rogabat. Ad haec Irminfridus cum benigne responderet Francorum statuta sibi placere, pace omnimodis se indigere, super negotio regni responsionem suam in amicorum presentiam se velle differre, audiens regina legatum fratris supervenisse et super negotio regni cum rege locutum fuisse, egit cum Iringo milite regis, qui erat vir audax, fortis manu, acer ingenio, acutus consilio, pertinax in rebus agendis, facilis ad suadenda quae vellet, unde et animum regis sibi connexerat, ut pariter regi suaderent regnum sibi jure hereditario cessisse, utpote quae filia regis esset et reginae, Theodericum vero suum servum esse, tamquam ex concubina [Col. 0886D] natum, et ideo indecens fore proprio servo manus unquam dare. Convocatis ergo principibus et necessariis amicis, Irminfridus verba legati in presentia eorum contulit. At illi unanimiter suadebant, quae pacis et concordiae sunt eum sentire, quia impetus Francorum ferre non posset, maxime qui acrioribus hostium armis ex alia parte premeretur. Iring vero, lascivae mulieris satisfaciens votis, suasit [Col. 0887A] Irminfrido Francis cedere non debere, super negotio regni justiorem se causam habere, latum preterea imperium, militum manus et arma ceterasque belli copias sibi ac Theoderico parum aeque procedere. His igitur Irminfridus persuasus, secundum haec verba legato respondit, amiciciam quidem sui et propinquitatem Theoderico non negare, mirari se tamen satis non posse quomodo usurpare vellet prius imperium quam libertatem; servum illum natum, et quomodo sui quereret dominium; se non posse proprio servo manus dare. Legatus his satis commotus: Mallem, inquit, hoc caput meum tibi tradere, quam hujusmodi verba a te audire, sciens ea multo sanguine Francorum atque Thuringorum diluenda. Et haec dicens reversus est ad Theodericum, [Col. 0887B] et quae audivit non caelat. Theodericus autem nimiam iram vultu celans sereno: Oportet nos, inquit, ad servicium Irminfridi festinare, quatinus qui libertate privamur, inani saltem vita fruamur. Et cum gravi exercitu appropians terminis Thuringorum, invenit eum valida quoque manu se exspectantem in loco qui dicitur Runiberg, et commisso certamine, pugnatum est ancipiti bello per biduum; tercia vero die victus Irminfridus cessit Theoderico, fugiensque tandem se recepit in urbem quae dicitur Schidinga, sita super fluvium Onestrod [1231_33 1Kb] . Theodericus autem, congregatis principibus exercitus sui, rogat sententiam, utrumnam censerent Irminfridum persequendum an patriam remeandum? Erat autem Theoderico servus ingeniosus satis, cujus consilium [Col. 0887C] expertus est sepius probum, eique propterea quadam familiaritate fuit conjunctus. Cumque quidam censerent mortuos sepeliendos, saucios curandos, et ad majorem exercitum congregandum esse repatriandum, rogatus ille servus sententiam dixit: In rebus honestis pulcherrimam semper esse arbitror perseverantiam, quam ita coluerunt majores nostri, ut a ceptis negotiis raro vel nunquam deficerent. Nec tamen labores nostros eorum aequandos putaverim, qui parvis copiis ingentes gentium copias superaverunt. Nunc terra in nostra est potestate; et discessione nostra victis occasionem vincendi prestabimus? Amplecterer et ipse patriam redire, familiarem necessitudinem providere, si hostem nostrum eo spacio scirem [Col. 0887D] vacare. Sed vulnerati nostri forsitan hac re indigent; castrorum ergo labor impigris animis reor pro maxima voluptate est. Cesa multitudine exercitus est vehementer attenuatus; hostesne omnes evaserunt? Certe rarissimi. Ipse namque dux ut quaedam bestiola suo munitur latibulo, urbis circumdatur claustro, nec ipsum caetum audet secure inspicere, nostro timore cogente. Sed non desunt ei pecuniae, quibus conducantur nationes barbarae, non deest militum manus [Col. 0888A] licet lassa; quae tamen omnia nostra redintegrantur absentia. Indecorum est victoribus, victis vincendi locum dare. Num singulis urbibus amministranda sufficimus presidia? Et eas omnes perdimus; dum imus et redimus. Haec eo prosequente, placuit Theoderico omnibusque victoriae avidis manere in castris, et mittere ad Saxones, Thuringis jam olim inimicos, ut ei essent auxilio, ea conditione, ut si vincerent Irminfridum urbemque caperent, terram eis in hereditatem perpetuam traderet. Saxones nichil cunctati, novem duces cum singulis milibus militum destinabant. Et ingressi duces in castra, singuli cum centenis militibus, reliqua multitudine extra castra relicta, Theodericum verbis pacificis salutabant, et ab eo hylariter suscepti, dextras dabant [Col. 0888B] et accipiebant, seque illi devotos et ad omnia promptos a Saxonica gente missos dicebant, eisque cordi esse, aut vincere velle aut vivere nolle. Illis haec loquentibus, mirati sunt Franci prestantes corpore et animo viros, mirati sunt et habitum novum, arma quoque et diffusam scapulis cesariem, et super omnia ingentem animi constantiam. Vestiti autem erant sagis et armati longis lanceis, stabantque subnixi parvis scutis, habentes ad renes cultellos magnos. Quidam vero ex Francis dicebant, tantis ac talibus amicis Francos non indigere, genus indomitum fore, et si presentem terram inhabitarent, eos procul dubio esse, qui Francorum quandoque [1234 1Kb] destruerent. Theodericus vero propriis utilitatibus consulens; in fide suscepit viros, demandans, ut ad [Col. 0888C] obpugnandam urbem prepararentur. At illi a rege regressi, castra metati sunt ad meridianam plagam urbis in pratis fluvio contiguis, et postera die prima luce surgentes, sumptis armis oppidum obpugnant et incendunt, statimque aciem ordinant ex adverso portae orientalis. Hi vero qui intus erant, clausi muris, dum vident acies ordinatas ac se in ultimis constitutos, audacter portis erumpunt, caecoque marte in adversarios irruunt, et telis emissis, res perinde agitur gladiis. Cumque grave bellum oriretur, plures hinc inde sternuntur, istis pro patria, pro uxoribus ac natis, postremo pro vita pugnantibus, Saxonibus vero pro gloria et pro terra acquirenda certantibus. Cumque ubique fierent cedes et [Col. 0888D] ululatus et neutrum agmen loco cederet, jam tardior hora prelium diremit. Eo die ex Thuringis multi interfecti, multi sauciati sunt, de Saxonibus vero numerata sunt sex milia cesa. Mittitur igitur Iring ab Irminfrido cum supplici legatione et omnibus thesauris suis ad Theodericum pro pace ac spontanea deditione. Et accedens Iring: Haec, ait, tibi misit tuus quondam propinquus, modo servus, rogans, ut si non sui miserearis, miserae saltem sororis tuae miserearis [Col. 0889A] nepotumque tuorum in ultima necessitate constitutorum. Dum haec lacrimans dixisset, interpellatio principum auro corruptorum adjecit, decere clementiam regalem non spernere legationem talem nec communem naturam oblivisci, meliusque esse eum in fide suscipere, quem jam superatum ita contereret, ut nunquam se contra eum levare posset, quam illud genus hominum indomabile et ad omnem laborem perdurabile, a quo nichil aliud exspectaret Francorum imperium nisi solum periculum; ideoque melius esse ut, susceptis Thuringis, pariter eos ejicerent de finibus suis. His dictis licet invitus flectitur Theodericus, promisitque, postera die, Irminfridum se suscepturum Saxonesque abjecturum. Quibus Iring auditis, ad pedes prosternitur regis, [Col. 0889B] laudansque sententiam regis, ipse nocte illa mansit in castris, et misso ad dominum optato nuncio, ipsum urbemque securitatis replevit gaudio. Interea urbe ex pace promissa securiore reddita, egressus est quidam cum accipitre, victum quaeritans supra litus fluvii supradicti; sed emissum volucrem quidam de Saxonibus in ripa suscepit ulteriori. Emissore vero rogante ut remitteretur, Saxo negavit. Ille autem ait: Remitte, et prodam secretum tibi sociisque tuis utile. Saxo econtra: Dic, inquit, ut accipias quod queris. Reges, inquit, pace inter se facta, decreverunt, ut si cras in castris inveniamini, aut capiamini aut certe occidamini. Ad haec ille: Serio haec ais, an ludo? Secunda, inquit, hora futuri diei probabit, [Col. 0889C] quod sine ludo vos agere oporteat. Quapropter vobis ipsis consulite et fuga salutem querite. Saxo statim volucrem emisit, sociisque retulit quae audivit. Qui satis commoti, in promptu non inveniebant quid super his agere debuissent. Erat autem tunc in castris quidam de veteranis militibus jam senior, sed viridi adhuc senectute vigens, qui merito bonarum virtutum pater patrum dicebatur, nomine Hatugato. Hic arripiens vexillum, quod apud eos habebatur sacrum, leonis atque draconis et desuper aquilae volantis insignitum effigie, quo ostentaret fortitudinis atque prudentiae et earum rerum efficaciam, et motu corporis animi constantiam declarans, ait: Hucusque inter optimos Saxones vixi, et ad hanc fere ultimam senectutem aetas me perduxit, [Col. 0889D] et nunquam Saxones meos fugere vidi, et quomodo nunc cogor agere quod nunquam didici? Certare didici, fugere ignoro nec valeo. Si fata non sinunt ultra vivere, liceat saltem, quod michi dulcissimum est, cum amicis occumbere. Exemplo michi sunt paternae virtutes, amicorum corpora circa nos prostrata, qui maluerunt mori quam vinci, impigras animas amittere quam coram inimicis loco cedere. Sed quid necesse habeo exhortationem protrahere tantum de contemptu mortis? Ecce ad securos ibimus, ad cedem tantum, non ad pugnam. Nam de promissa pace ac nostro gravi vulnere securi, nichil suspicantur adversi; hodierno quoque praelio fatigati, quemadmodum sunt sine metu, ita sine vigiliis et solita custodia manent. Irruamus igitur super improvisos et somno sepultos; [Col. 0890A] parum laboris est; sequimini me ducem, et hoc canum caput meum vobis trado, si non evenerit quod dico. Illius igitur optimis verbis erecti, quod supererat diei in reficiendis corporibus suis expendebant, deinde prima vigilia noctis, qua solet sopor gravior occupare mortales, dato signo, sumunt arma, et, precedente duce, irruunt super muros, invenientesque eos sine vigiliis ac custodibus, ingressi sunt urbem cum clamore magno. Quo excitati adversarii, alii fuga salutem quesierunt, alii per plateas et muros urbis ut ebrii erraverunt, alii in Saxones, cives suos putantes, inciderunt. Illi vero omnes perfectae aetatis morti tradiderunt, impuberes praedae servaverunt. Irminfridus autem requisitus, eum uxore ac filiis paucoque comitatu evasisse compertus est. [Col. 0890B] Quod audiens Theodericus, egit, ut dolo revocaretur et Iring eum interficeret, quatinus Theodericus quasi alienus ab ejus cede consisteret. Hoc cum Iring egre suscepisset, victus fallacibus promissis, quasi magnis muneribus foret donandus ac potestate magna in regno sublimandus, tandem consensit, seque voluntati ejus parere promisit. Revocatus igitur Irminfridus, prosternitur vestigiis Theoderici Iring vero stans juxta; quasi armiger regis, evaginato gladio prostratum dominum trucidavit. Statimque rex ait ad eum: Quia dominum tuum interfecisti, pro tali facinore omnibus mortalibus merito odiosus, viam habeto apertam discedendi a nobis; sortem vel partem tuae nequitiae nolumus habere. Merito, [Col. 0890C] inquit Iring, odiosus cunctis appareo, qui tuis parui dolis; antequam tamen exeam, purgabo hoc scelus meum, vindicando dominum meum; et ut evaginato gladio stetit, ipsum quoque Theodericum obtruncavit, sumensque corpus domini, posuit super cadaver Theoderici, ut vinceret saltem mortuus, qui vincebatur vivus, viamque ferro faciens, discessit. Si qua fides his dictis adhibeatur, penes lectorem est, mirari tamen non possumus satis famam in tantum prevaluisse, ut lacteus caeli circulus Iringis nomine Iringesstraza usque in presens sit notatus. In Francorum vero gestis legitur (c. 22), quod Theodericus, data fide Irminfrido, ad Tulbiacam civitatem eum ad se venire fecerit, et cum supra muros civitatis colloquerentur, compulsus ille de muro in terram [Col. 0890D] corruerit sicque mortuus sit, suosque filios Theodericus interficere jusserit. (WID. l. l.) Saxones autem bello peracto reversi ad Theodericum in castra, bene ab eo sunt suscepti satisque laudati et presenti terra in aeternam possessionem donati, socii quoque et amici Francorum appellati sunt, moxque urbem, cui ab igne, ut propriis moenibus, pepercerunt, primum incoluerunt. (Transl. S. AI.) Terram vero acceptam sorte dividentes, cum multi ex eis in bello cecidissent et pro raritate sui totam occupare non possent, partem illius, et eam quam maxime quae respicit ad orientem, colonis tradebant sub tributo exercendam, cetera vero loca ipsi possederunt; a meridie quidem Francos habentes et partem Thuringorum, quos precedens hostilis turbo non tetigit, et alveo fluminis [Col. 0891A] Unstrodae dirimuntur, a septentrione vero Nortmannos, gentes ferocissimas, ab ortu autem solis Obodritos, et ab occasu Friesos, a quibus sine intermissione vel foedere vel concertatione finium suorum spacia necessario tuebantur. Erant enim inquieti nimis et finitimorum sedibus infesti, domi vero pacati et civium utilitatibus placida benignitate consulentes, generis quoque ac nobilitatis suae providissimam curam habentes, nec facile ullis aliarum gentium vel sibi inferiorum conubiis infecti, propriam et sinceram et tantum sui similem gentem facere conati sunt. Unde habitus quoque ac magnitudo corporum comarumque color, tanquam in tanto numero hominum, idem pene omnibus. Quatuor igitur differentias gens illa in genere habuit, nobilium [Col. 0891B] scilicet ac liberorum, libertorum atque servorum, et id legibus firmatum est, ut nulla pars in copulandis conjugiis propriae sortis terminos transferat, sed nobilis nobilem ducat uxorem et liber liberam, libertus conjungatur libertae et servus ancillae. Si vero quispiam horum sibi non congruentem et genere prestantiorem duxerit uxorem, cum vitae suae damno componat. Legibus etiam ad vindictam malefactorum optimis utebantur, et multa utilia atque secundum legem naturae honesta in morum probitate studuerunt habere, quae eis ad veram beatitudinem promerendam proficere potuissent, si noticiam sui creatoris haberent. Coluerunt enim eos qui natura non erant dii, maximeque Mercurium, cui certis diebus humanis quoque hostiis litabant. Deos [Col. 0891C] suos neque templis includere neque ulli humanae speciei assimilare pro magnitudine et dignitate divinitatis licitum arbitrati sunt, lucos ac nemora consecrantes deorumque nominibus appellantes, secretum illud sola reverentia contemplabantur. Auspicia et sortes quam maxime observabant, quarum sortium consuetudo simplex erat. Virgam frugiferae arbori decisam in surculos amputabant, eosque notis quibusdam discretos super candidam vestem temere ac fortuito spargebant. Mox si publica consultatio fuit, sacerdos populi, si privata, ipse paterfamilias, precatus Deos caelumque susspiciens, ter singulos tulit, sublatisque secundum impressam antea notam interpretatus est; et si prohibuerunt, [Col. 0891D] nulla de eadem re ipsa die consultatio erat; si permissum est, eventuum adhuc fides exigebatur. Avium voces volatusque interrogare, proprium gentis illius erat; equorum quoque presagia ac motus experiri hinnitusque ac fremitus observare, nec ulli auspicio major fides adhibebatur, non solum apud plebem, sed etiam apud proceres. Erat et alia observatio auspiciorum, quo solebant eventus gravium explorare bellorum; ejus scilicet gentis, cum qua bellandum fuit, captivum quoquo modo interceptum cum electo popularium suorum patriis quemque armis committere, et victoriam hujus vel illius in previdentia habere. Quomodo autem certis diebus, cum aut luna inchoatur aut impletur, agendis rebus auspicatissimum inicium crediderint, et alia innumerabilia [Col. 0892A] vanarum supersticionum genera, quibus impliciti tenebantur, observaverint, pretereo; haec vero ideo commemoravi, quo prudens lector agnoscat a quantis errorum tenebris per Dei gratiam sint liberati; qui erant, sicut omnes nationes Germaniam incolentes, et natura feroces et cultui daemonum dediti veraeque religioni contrarii, neque divina neque humana jura transgredi illicitum vel inhonestum putantes. Unde factum est quod cum finitimis suis, et maxime cum Francis, lites atque discordias habebant, quia suberant causae quae cottidie pacem perturbare poterant, termini videlicet amborum pene ubique in planicie contigui, preter pauca loca, in quibus vel saltus magni vel montium juga interposita utrorumque agros certo limite disterminant, [Col. 0892B] in quibus cedes et rapinae atque incendia vicissim fieri non cessabant. Quibus adeo Franci sunt irritati, ut non jam vicissitudinem reddere, sed apertum contra eos deliberarent bellum suscipere. Susceptum est igitur contra eos bellum, quod magna utrorumque animositate, majore tamen Saxonum damno, per continuos 30 annos gerebatur. Poterat siquidem citius finiri, si Saxonum perfidia hoc pateretur. Difficile quippe dictu est, quotiens superati ac supplices regi sese dederunt, imperata facturos polliciti sunt, obsides qui imperabantur absque dilatione dederunt, legatos qui mittebantur susceperunt, aliquotiens ita domiti et emolliti, ut etiam cultum daemonum dimittere et Christianae religioni se subdere velle promitterent; sed sicut ad haec facienda [Col. 0892C] aliquotiens proni, sic ad eadem pervertenda semper fuere precipites; nec facile est estimare, ad utrum horum faciliores dici verius possint. Frondosis arboribus fontibusque venerationem exhibebant, truncum quoque ligni non parvae magnitudinis in altum erectum sub divo colebant, patria eum lingua Irminsul appellantes, quod Latine dicitur universalis columna, quasi sustinens omnia.

(EINH. Vita Kar. c. 1.) Igitur defuncto Pippino, qui, Hilderico rege, in quo Merivingorum finitum est imperium, deposito et in monasterium misso, primus ex prefecto aulae per auctoritatem Zachariae Romani pontificis monarchiam regni Francorum solus obtinuit, Karolus filius ejus successit, qui contra [Col. 0892D] Saxones bellum, quod quasi intermissum patris ejus morte videbatur, repetivit (cf. supr., a. 758). (EX EINH. Ann. et Transl. S. Al.) Pater enim ejus prius eos superatos trecentorum equorum per singulos annos tributo multavit. Post renovatum cum eis a Karolo bellum vix ullus exactus est annus quo non ab eis facta sit pacti permutatio; sed magnanimitas regis ac perpetua tam in adversis quam in prosperis constantia mentis nulla eorum mutabilitate vel vinci poterat vel ab his defatigari quae agere coeperat. Nam nunquam eos hujuscemodi aliquid perpetrantes impune ferre passus est, quin aut ipse per se ducto aut per comites suos misso exercitu perfidiam eorum ulcisceretur et condignam ab eis poenam exigeret, usque dum, omnibus qui resistere [Col. 0893A] solebant profligatis et in suam potestatem redactis, decem milia hominum ex his qui utrasque ripas Albiae fluminis incolebant, cum uxoribus et parvulis transtulit et huc atque illuc per Galliam et Germaniam multimoda divisione distribuit; tractumque per tot annos bellum ea conditione constat esse finitum, ut, abjecto daemonum cultu, Christianae religionis sacramenta susciperent. Quod et factum est. Witikint quoque, qui inter eos et claritate generis et opum amplitudine eminebat, et qui perfidiae eorum auctor et incentor indefessus erat, ad fidem Karoli sponte veniens, apud Tiniacum baptizatus et a rege de fonte susceptus est; sicque Saxonia tota superata et subjecta est. Hujus Witikindi filius Wigbertus, Christianae religionis cultor devotus, filium [Col. 0893B] procreavit, quem Waltbertum vocavit; qui et ipse ab infantia religiosus, cum factus esset vir, Romam causa orationis et reliquiarum acquirendarum tetendit [1235 1Kb] , corpusque sancti Alexandri, filii sanctae Felicitatis, integrum accipiens a papa tunc temporis Leone, in Saxoniam detulit et in loco qui dicitur Wigaltingohuson locavit.

Ex ejusdem Saxonicae gentis stirpe vir nobilis et permagnificus est egressus, nomine Luitelfus, qui et ipse religionis gratia Romam profectus, beati papae Innocentii reliquias inde adduxit. (WID. I, 16 sqq.) Hic habuit filios duos, Prunonem et Ottonem; quorum major Brun, cum totius Saxoniae ducatum amministrasset, exercitum contra Danos duxit, ibique occisus, ducatum fratri Ottoni reliquit. His erat [Col. 0893C] soror nomine Luitgart, quam Ludewicus rex, filius Arnolfi imperatoris, uxorem duxit, sed non diu postea vixit. Quod sine filiis mortuo, omnis Francorum Saxonumque populus voluit Ottoni duci diadema imponere regni. Quod cum ille quasi jam senio gravior recusaret, ejus consultu Chuonradus Francorum dux ungitur in regem, summa tamen semper et ubique fuit penes Ottonem. Natus est autem eidem Ottoni filius nomine Heinricus, qui primus libera potestate regnavit in Saxonia. Qui cum in primeva aetate omni virtutum genere vitam suam exornaret, pater ejus videns prudentiam adolescentis, reliquit ei exercitum adversus Dalmantiam, contra quam ipse diu militavit. Dalmantii vero impetum [Col. 0893D] illius ferre non valentes, conduxerunt adversus eum Avares, quos modo vocamus Ungarios, qui, ut quidam putant, reliquiae sunt Hunorum, qui, ut in Gothorum legitur hystoria, egressi a Gothis, multa mala inferebant gentibus finitimis, quos postremo Pannoniam inhabitantes Karolus Magnus devicit, et, ut dicitur, a consueta gentium depopulatione ingenti vallo circumclusos prohibuit; quod opus Arnolfus imperator destruxit, eosque contra Zuenteboldum Maravarorum regem in auxilium sibi eduxit. Qui deinde quantam stragem quantamque injuriam Francorum regno fecerint, urbes ac regiones adhuc [Col. 0894A] desolatae testantur. Hi etiam a Dalmantiis evocati magnam cladem in Saxonia fecerunt, multamque predam abduxerunt.

Igitur pater [1236 1Kb] patriae magnusque dux Otto defunctus, illustri et magnifico filio suo Heinrico totius Saxoniae ducatum reliquit. Rex autem Chuonradus, cum sepe expertus fuisset virtutem novi ducis, veritus est ei committere omnem potestatem patris. Quo factum est ut offensionem incurreret totius exercitus Saxonici. Quorum vultum erga se austeriorem rex cernens, nec ducem eorum publico bello se posse conterere pre innumera exercitus multitudine perpendens, egit ut quoquo modo interficeretur dolo; ad hoc habens, ut fertur, maxime idoneum Mogontinae sedis episcopum, nomine Hattonem, cujus [Col. 0894B] consilio et Adelbertus Babenbergensis deceptus est. Hic predictum ducem agressus dolo, fecit ei fabricari torquem auream, et invitavit eum ad convivium, quo magnis ab eo muneribus honoraretur. Interea pontifex considerandi operis gratia ingressus ad aurificem, visaque torque, fertur ingemuisse. Gemitus causam cum aurifex requisisset, respondit quia optimi sibique carissimi viri, scilice et Heinrici ducis, sanguine torques illa deberet intingui. Aurifex audita silentio texit, et opere perfecto ac reddito, missionem petiit et accepit; obviansque duci eunti ad ea negotia, indicavit ei quae audivit. Ipse autem vehementer iratus vocat legatum pontificis, qui jam pridem aderat invitandi eum gratia, et ait: Vade, dic Hattoni, quia durius collum non gerit Heinricus [Col. 0894C] quam Adelbertus, et quia melius rati sumus domi sedere et de ejus servicio tractare, quam comitatus nostri multitudine eum gravare. Et statim reversus omnia quae juris ipsius erant in omni Saxonia vel Thuringia occupavit; Burchardum quoque et Bardonem, quorum alter gener regis erat, in tantum afflixit, ut terra cederent eorumque possessiones ipse militibus suis totas divideret. Hatto autem episcopus videns suis calliditatibus finem impositum, nimia tristicia ac morbo pariter non post multos dies confectus, interiit. Fuerunt etiam qui dicerent, quia fulmine tactus ejusque ictu dissolutus, post tercium diem defecisset. Rex autem misit fratrem suum Eberhardum cum exercitu ad devastandam Saxoniam. [Col. 0894D] Qui appropians urbi quae dicitur Heresburg, superbe, ut tradunt, locutus est, quod nulla sibi cura major esset, quam quod Saxones pro muris se ostendere non auderent, quo cum eis dimicare potuisset. Adhuc sermo in ore illius erat, et ecce Saxones ei occurrerunt miliario uno ab urbe; initoque certamine, tanta cede Franci multati sunt ut a mimis declamaretur, ubi tantus ille infernus esset, qui tantam caesorum multitudinem capere posset. Frater autem regis a timore absentiae Saxonum liberatus est, quia eos et presentes vidit et ab ipsis turpiter fugatus discessit. Audiens autem rex male [Col. 0895A] pugnatum a fratre, congregata omni virtute Francorum, perrexit ad requirendum Heinricum. Quo comperto in presidio urbis quae dicitur Gruona, temptavit illud obpugnare presidium. Et missa prius legatione pro spontanea deditione, spondet se per hoc sibi amicum affuturum, non hostem experturum. Huic legationi intervenit Dietmarus ob orientalium Saxonum parte, vir disciplinae militaris peritissimus, varius consilioque magnus, et qui calliditate ingenita multos mortales superaret. Hic superveniens legatis regis presentibus, interrogat ducem, ubi vellet exercitum metari. At ille jam persuasus cedere Francis, accepit fiduciam, audiens de exercitu, credens ita esse; Dietmarus vero ficte loquebatur; cum quinque enim tantummodo viris venerat. De numero [Col. 0895B] autem legionum sciscitante duce, ad 30 fere legiones se producere posse respondit. Ita delusi legati regressi sunt ad regem. Vicit vero illos calliditate sua Dietmarus, quos ipse dux ferro vincere non potuit Heinricus. Nam antelucanum relictis castris Franci, unusquisque rediit in sua.

(LIUDPR. II, 20.) Septimo autem anno regni sui Chuonradus rex egrotare coepit, sentiensque vocationis suae tempus adesse, principes regni, excepto Heinrico, convocavit, et eos ita convenit: Vocationis meae tempus agnosco, et, ut cernitis, presto est; proinde pacem concordiamque vos sectari etiam etiamque rogo. Me hominem exeunte, nulla vos regnandi ambitio inflammet; Heinricum, Saxonum Thuringorumque ducem prudentissimum, regem eligite [Col. 0895C] dominumque constituite, is enim est et sapientia pollens et justae severitatis censura abundans. (WID. I, 25.) Quibus in haec verba consentientibus, vocat fratrem suum Eberhardum, sicque alloquitur illum: Sentio, frater, me diutius istam vitam tenere non posse; idcirco considerationem tui habeto, et quod ad te maxime respicit, omni Francorum regno consulito, meo, fratris tui, intendendo consilio. Sunt nobis copiae exercitus congregandi atque ducendi, sunt urbes et arma cum regalibus insigniis et omne quod decus regium deposcit preter fortunam et mores. Fortuna, frater, cum nobilissimis moribus Heinrico cedit: rerum publicarum summa secus Saxones est. Sumptis igitur his insigniis, lancea scilicet et armillis aureis [Col. 0895D] cum clamide et veterum gladio regum ac diademate, ito ad Heinricum, pacemque facito cum eo, ut eum foederatum possis habere in perpetuum. Quid enim necesse est, ut cadat populus Francorum tecum coram eo? Ipse enim vere rex erit et imperator populorum multorum. His dictis, frater lacrimans se consentire respondit. Post haec rex moritur, vir fortis et potens, domi militiaque optimus, largitate serenus et omnium virtutum insigniis clarus; sepeliturque in civitate sua Wilinaburg, cum merere ac [Col. 0896A] lacrimis omnium Francorum. (WIDUK. I, c. 25, 26.) Ut ergo rex imperavit, Eberhardus Heinricum adiit, seque cum omnibus thesauris illi tradens, pacem cum eo fecit, amiciciamque ejus promeruit, quam fideliter familiariterque usque in finem obtinuit. Deinde congregatis principibus et natu majoribus, exercitus Francorum in loco qui dicitur Friteslare, designavit eum regem coram omni populo Francorum atque Saxonum.

Anni Heinrici.

1. Anno [1237 1Kb] Dominicae incarnationis 920, ab Urbe condita millesimo 671, Heinricus, genere Saxo, filius Ottonis ducis, 80o [1238 1Kb] loco ab Augusto, in regnum eligitur, regnavitque annis 17. (cf. Chr. W.) Hic cum non haberet gratiam Chuonradi regis sui [Col. 0896B] decessoris, propter morum probitatem animique virtutem idem rex in extremis suis, ut predictum est, pretermisso fratre proprio, hunc elegit, et ut ab omnibus id ageretur principibus, consilium dedit. (WID. I, 26, 27.) Cui cum unctio et diadema offerretur a summo pontifice, qui eo tempore Herigerus erat, non sprevit, nec tamen suscepit: Satis, inquiens, michi est, ut pre majoribus meis rex dicar et designer, divina annuente vestraque pietate; penes meliores vero nobis unctio ac diadema sit; tanto honore nos arbitramur indignos. Placuit iste sermo coram universa multitudine, et dextris in coelum levatis, nomen novi regis clamore valido salutantes frequentabant. (LIUDPR. II, 50.---RICHER. I, 47.) Hoc ordine rex factus Heinricus perrexit cum omni comitatu [Col. 0896C] suo ad pugnandum contra Burchardum ducem Alamanniae, cujus filiam habuit uxorem Ruodolfus Burgundio, qui [(232) 1Kb] post interfectionem Ruotperti [1239 1Kb] regis Galliarum, patris Hugonis ducis, fratris vero Outonis [1240 1Kb] regis, ab inimicis Karoli regis rex elevatus est, sicut et Ruotpertus decessor ejus. (WID. l. l.) Burchardus vero dux, licet esset bellator intolerabilis, sentiens tamen, cum valde prudens esset, congressionem regis se sustinere non posse, tradidit ei semetipsum cum universis urbibus et populo suo.

(LIUPR. II, 21.) Eodem tempore [Ann. D. 921. E.] Arnolfus dux cum uxore et filiis ab Ungaria rediens, honorifice a Bajoariis suscipitur, nec solum suscipitur, sed etiam ut rex fiat vehementer ab eis exoratur. [Col. 0896D] Rex autem Heinricus cum inter omnes regni principes sibi obtemperantes Arnolfum solum resistere cerneret, collecto exercitu prevalido, Bajoariam tetendit, eumque juxta quosdam (WID. l. l.) in presidio urbis Ratisponae obsedit; quod ille videns, seque regi resistere non sufficere perpendens, portis apertis egressus est ad regem, tradens semetipsum cum omni regno suo, et honorifice susceptus ab eo, amicus regis appellatus est. Quidam [Sequentia desunt E.] vero scribunt (LIUDPR. l. l), quod non [Col. 0897A] passus sit Arnolfus prestolari adventum regis in Bajoaria, sed, collectis quibus potuit copiis, obviam ei processerit ad pugnam. Cumque in eo esset ut bellum inire deberent, rex Heinricus, ut vir sapiens et Deum timens, cogitans ex utraque parte damnum inreparabile posse accidere, Arnolfo, ut solus cum solo loquatur, denunciat. Qui putans se acciri ad singulare certamen, ad condictum solus pervenit. Quem Heinricus, ut erat prudens animo et potens eloquio, prudenti sermone alloquitur, increpans eum cur Dei ordinationi resisteret, cum se ab omni populo [1241 1Kb] electum sciret, quod nisi Deo disponente non fieret; affirmans quia si populus aeque illum communiter eligeret se fore, qui primus in ejus electione acclamaret; sicque copioso dicendi genere [Col. 0897B] animum ejus demulcens, ad suos rediit. Arnolfus quoque rediens ad suos indicavit eis Heinrici sermones. Qui dixerunt verum esse quod audirent sapientiam per Salomonem dixisse, per ipsam scilicet reges regnare et prudentes justiciam discernere; neque enim in ejus electione totius populi animum fieri unum, nisi hunc a Deo constaret electum; unde sibi aequum bonumque videri, ut a ceteris non dissentiens, hunc regem eligeret, ea tamen conditione, si sibi hoc quod decessores ejus non habuere concederet, scilicet, ut totius Bojoariae [1242 1Kb] pontifices suae potestati subjacerent, unoque defuncto, alterum ordinare sibi liceret. Conivens igitur huic suorum consilio, miles Heinrici efficitur, et ab eo, ut dictum est, concessis sibi totius Bajoariae pontificibus, honoratur. [Col. 0897C] Hic est Arnolfus ille, super cujus denotatione sancto Oudalrico episcopo, ut in libro gestorum ejus legitur, ostensus est gladius sine capulo, qui rex fieri frustra cupiens, invasor regni extitit, et pro hac ambitione destructis aecclesiis, earum reditus militibus suis in beneficium concessit. (WID. I, 27, 28, 29.) Rex autem Heinricus de die in diem proficiens et crescens, robustior et clarior habebatur. Cumque regnum ab antecessoribus suis ex omni parte confusum civilibus bellis et externis colligeret, pacificaret et adunaret, signa movit contra Galliam et Lotharii regnum. Lotharius autem erat filius primogenitus Ludewici imperatoris, a magno Karolo nati. Huic erant fratres Pippinus [(233) 1Kb] , Karolus et [Col. 0897D] Ludewicus. Sub his fratribus bellum famosum factum est in Phontinich, antequam divisio regni fieret. Facta autem divisione, Pippino cessit Hispania, Karolo regnum Aquitaniae et Wasconiae; ab occidente habens terminum Barcelonam Hispaniae urbem, ab aquilone Britannicum mare, ad meridiem juga Alpium, ad orientem Masam fluvium. Inter Masam vero fluvium et Rhenum Lothario regnum cessit cum Italia, quam vivente patre regendam accepit. A Rheno autem usque ad fines Yllirici et Pannoniae, Odoram quoque fluvium et terminos Danorum [Col. 0898A] Germania tota Ludewici regnum erat. Haec divisio inter eos facta inviolabiliter permansit, quousque jure hereditario haec regna omnia cederent Karolo, Ludewici filio, qui erat filius Karoli cognomento Calvi. Ad hunc itaque Karolum, cui diximus regna cessisse per hereditatem, quidam vir nomine Outo ex orientalibus Francis venit, et ab eo susceptus, cum esset vir fortis et prudens, egit consilio suo, ut cum Danis pugnaretur, qui jam multis annis Lotharii regnum vexabant. Cumque pugnaretur cum eis, una die ex eis centum milia caesa referuntur (WID. l. l). Ex hoc ille Outo clarus et insignis habebatur et a rege secundus, cum ad eum veniret uno tantum servulo comite contentus. Moriens autem Karolus rogavit Outonem beneficii sui memorem [Col. 0898B] fore, ut misericordiam sibi a se prestitam filio suo, si nasceretur, non negaret; nam filius ei nondum erat, sed regina pregnans adhuc fuit secundum quosdam (WID. l. l); alii (RICHER. I, 4) vero dicunt quod jam fere biennis fuerit filius. (WID. l. l.) Mortuo autem Karolo, Outo filium ejus et regno pariter et nomine paterno declaravit; sed Arnolfus imperator, qui Karolum seniorem de Germania expulit, post mortem ejus omne regnum ipsius sibi vendicavit. Huic Outo et diadema et sceptrum et cetera regalia ornamenta obtulit, regnumque domini sui gratia imperatoris Arnolfi obtinuit. Et hoc juxta quorundam relationem (WID. l. l); alii (RICHER. I, 4) vero dicunt, cum propter infantiam pueri principes nimia rerum cupidine sese preire contenderint resque suas [Col. 0898C] prout quisque poterat dilataverint, nemo vero regis provectum, nemo regni tutelam quaesierit, hocque cernentes hostes regnum undique incursaverint, principes tandem pro hoc doluisse, convenientesque in unum, quia puer adhuc vix triennis erat, Outonem propter sapientiam et fortitudinem suam ad tuendum regnum delegisse, non ut desertores, sed velut hostium incursus indignantes. Sed quia Outo dicitur regnum ipsum ab Arnolfo imperatore obtinuisse, inde usque hodie (WID. l. l.) certamen est de regno stirpi Karoli et posteris Outonis, concertatio quoque regibus Karolingorum et orientalium Francorum super regno Lotharii. (RICH. I, 12, 13, 14, 15, sqq.) Ob quod et Heinricus rex movit castra [Col. 0898D] contra Karolum, cum jam quindennis sublimaretur in regnum, ejusque sepius fudit exercitum, juvitque fortuna fortem virum. Outone autem decimo anno regni sui defuncto, Galliarum principes animo et sacramento annexi sunt Karolo, necnon et Ruotpertus, Outonis regis defuncti frater, vir industrius, sese illi subdidit, quem ille ducem Galliae Celticae prefecit. Cumque jam fere totum colligeret regnum, coepit quendam Haganonem ex mediocribus extollere et supra omnes principes diligere, adeo ut, magnatibus quibusque procul absistentibus, ipse regio [Col. 0899A] lateri solus hereret multaque regii juris ad suum jus retorqueret. Unde primates indignati, cum nullatenus possent eum ab illius dilectione avertere, querebant illum de regno abjicere. Multa itaque adversus eum moliti, ad ultimum convenerunt, Ruotpertumque ducem, fratrem Outonis, regem constituerunt. Adversus quem dum Karolus bellum prepararet, et in pugnam convenirent, occisus est Ruotpertus, et ex parte ejus 11349, ex parte vero Karoli 7118. (RICH. II, 1, 2.) Hugo vero, filius Ruotperti, adhuc adolescens, egit apud quoscumque potuit, maximeque apud Heribertum cognatum suum, qui erat unus ex magnatibus, ut in dejectionem Karoli loco patris sui alius rex crearetur, se ipsum vero promoveri nolebat, quia patris interfectio [Col. 0899B] illud dissuadebat. Igitur convocatis principibus, Ruodolfum, Richardi Burgundionis filium, satis eo reclamante, regem constituunt, virum strenuum et liberalibus artibus eruditum, qui [(234) 1Kb] , ut supra dictum est [1243 1Kb] , (cf. ib. I, 47.) Burchardi ducis Alamanniae filiam nomine Bertham, sibi copulavit, quique post ab Italicis adversus Berengarium seniorem vocatus, illo interfecto, regnum Italiae aliquandiu [1244 1Kb] tenuit, donec, socero suo in auxilium contra eosdem sibi denuo resistentes vocato ibidemque ab eis interfecto, Italiam reliquit, et Burgundiam revisit. Hugo vero comes Arelatensium ab Italis vocatus, regnum accepit, in quo filium ex uxore sua nomine Alda, de Ostrofrancorum stirpe [1245 1Kb] , procreavit, quem et Lotharium vocavit adultumque regem fecit; sed [Col. 0899C] ambobus postea pulsis, Berengarius, qui postea Babenberg deportatus ibi defunctus est, regnavit (cf. LIUDPR. II, 60 sqq., III, 13 sqq., 16, 20; IV, 2; v, 27 sqq.). (RICH. I, 47, 65.) Ruodolfo autem, ut dictum est, in regnum Karoli sublimato, Heribertus predictus consilio Hugonis cognati sui, filii Ruotperti, Karolum dolo cepit, eumque in custodiam posuit; in qua et vitam finivit (cf. WID. I, 30). Habuit autem filium nomine Ludewicum ex sorore Adelstani regis Britanorum, quem in perturbationis suae procella transmisit ad eundem avunculum suum; unde post mortem Ruodolfi regis consilio Hugonis predicti reductus, regnum patris recepit; cui tamen idem Hugo dux postea rebellavit.

[Col. 0899D] (WID. I, 30.) Heinricus autem rex audiens casum Karoli, dolebat, humanaeque mutabilitatis communem ammiratus est fortunam, judicavitque abstinere quidem ab armis, verum potius arte superandos putavit Lotharingos, quia gens varia erat et artibus assueta, bellis prompta mobilisque ad rerum novitates. Erat eo tempore quidam de Lotharingis nomine Cristianus, qui videns regi Heinrico cuncta prospere cedere, quesivit, quomodo apud eum majori honoraretur gratia: et simulata infirmitate, [Col. 0900A] vocavit ad se Gisilbertum, cui principatus regionis paterna successione cessit, eumque venientem arte cepit et sub custodia regi Heinrico transmisit. Erat autem Gisilbertus nobili genere ac familia antiqua natus. Quem rex satis laetus suscepit, quia per ipsum solum totum Lotharii regnum se habiturum arbitratus est. Deinde videns adolescentem valde industrium, genere ac potestate divitiisque clarum, liberaliter eum coepit habere, ac postremo desponsata sibi filia sua nomine Gerbirga, affinitate pariter et amicicia junxit eum sibi, sublegato ei omni Lotharii regno. Et hoc juxta descriptionem cujusdam monachi Corbeiensis [1246 1Kb] , de origine Saxonum et regum horum gestis scribentis. Est autem alius quidam hystoriographus (RICHER.), tempora Karoli [Col. 0900B] hujus, cujus memoriam pre manibus habemus, suorumque successorum digerens, qui scribit, eundem Giselbertum filiam Heinrici duxisse, priusquam rex fieret, dum adhuc ducatum amministrasset, ipsumque Heinricum a Karolo ducatum Saxonicum accepisse, et eum ac Ruotpertum, qui postea rex factus est, inter principes, qui a rege propter Haganonem, ut predictum est, defecerant, primos fuisse. Sic enim dicit (I, 14): Â»Gallia Celtica Ruotperto collata, Karolus Saxoniam secedit. Cujus urbes sedesque regias perlustrans, nullo resistente obtinuit, ibi quoque Heinricum, regio genere inclitum ac inde oriundum ducem, omnibus donat.Â« Et post pauca [(235) 1Kb] : Â»Interea Galliarum urbibus ac oppidis firmiter obtentis, cum paschalis sollemnitas [Col. 0900C] immineret, Aquisgrani palatio rex sese recepit (cf. ib. I, 16). Huc ex omni Gallia principes confluunt; huc etiam mediocres multo favore conveniunt; assunt et duces, ex Saxonia quidem Heinricus, ex Gallia Ruotpertus. Cottidie secus fores regii cubiculi manent; cottidie egressum regis a penetralibus aulae prestolantur. Cum vero nullum eis ab rege responsum per dies quatuor daretur, Heinricus id molestissime ferens, dixisse fertur, aut Haganonem quandoque cum Karolo regnaturum, aut Karolum cum Haganone ad rerum mediocritatem deventurum; indignansque rege inconsulto discessit. Quod rex moleste ferens eum revocare cupiebat, et pro hac re metropolitanum Remensium Heriveum dirigebat. [Col. 0900D] (RICHER. I, 22 - 24.) Cujus luculenta et amica oratione persuasus dux Heinricus ad regem redit, multoque ambitionis honore ante eum admissus, in precipuo gratiae loco familiarissime recipitur. (I, 34.) Hac tempestate Ragenerus vir nobilis, partium Karoli fidissimus tutor, finem vitae accepit, cujus exequiis Karolus interfuit; hisque peractis, Giselberto, ejus filio jam adulto, paternum honorem coram principibus qui confluxerant liberalissime contulit. (I, 35 sqq.) Hic cum esset opibus et genere [Col. 0901A] inclitus et conjugio Gerbergae, Heinrici Transrhenensis filiae, satis beatus, in nimiam pre insolentia temeritatem preceps ferebatur, multaque pro abjectione regis moliebatur. Quo agnito, Karolus a Celtica cum exercitu rediens, cum bellum pararet inferre Belgis, quorum dux erat Giselbertus, Belgae mox non in aperto cum Giselberto nisi sunt resistere, sed oppidis ac municipiis sese recludunt propere. Ad quos rex legatos dirigens, promisit eis se omnia donaturum, si ad se confluerent, quae a Giselberto prius in beneficio haberent. Quo capti, mox ad regem per sacramenta redeunt, et contra Giselbertum pariter surgunt. Ille vero in oppido Harburg, quod hinc Mosa et inde Gullo fluviis vallatur, alias autem immani hiatu multoque horrore [Col. 0901B] veprium tutissimum videbatur, cum paucis tunc claudebatur. Huc rex cum copiis properat, obsidionem locat, hinc et inde navalem, alias vero equestrem. Et cum violentius instaret, Giselbertus clam per murum dilapsus, fluvium enatando transmeavit, et cum duobus clientibus Rhenum exulaturus pertransiens, annis aliquot apud socerum suum Heinricum, patrimonio privatus, exulavit. Oppidani autem, absque duce relicti, se subdiderant regi. Evoluto vero tempore, Heinricus egit apud regem, ut Giselbertus reciperetur in gratiam, ea tamen conditione, ut beneficiis, quae ipse insolenter diduxerat quaeque rex faventibus sibi postea contulerat, quamdiu possessores eorum viverent, careret, ea vero, quorum possessores per annos exilii sui [Col. 0901C] excesserant, regis miseratione reciperet. Recepit itaque Trejectum, Juppilam, Harstalium, Marsnam, Littam, Capremontem, quae a defunctis derelicta vacabant, ceteros vero qui sua habebant ingenti cede vexabat, donec omnia sua recipiebat. Postea multa contra regem machinans, socerum adiit ac plurimum regi adherere dissuasit, Celticam solam regi sufficere posse asserens, Belgicam vero atque Germaniam rege alio plurimum indigere; unde ut ipse dux Heinricus creari rex non abnueret, multiplici permovebat suasione. Heinricus vero cum illicita eum suadere adverteret, dictis suadentis admodum restitit, et ut a nefariis quiesceret, crebro ammonuit. Giselbertus vero cum apud socerum non proficeret nec regnum sibi parare posset, in [Col. 0901D] Celticam secedit, et in Neustriam transit, sicque cum Ruotperto, Outonis regis fratre, qui erat dux Celticae, de negotio eodem consilium pertractat, suggerens ei de regni susceptione et Karoli abjectione [1247 1Kb] . Exultat tyrannus et sine mora suadenti favet. Deliberant ergo sibique per sacramenta consentiunt, sicque procedenti tempore collectis principibus rex efficitur, anno Dominicae incarnationis 922.Â« Haec sunt verba illius Gallici hystoriographi, [Col. 0902A] quae si in aliquo a precedentibus Saxonici scriptoris dictis dissentiant, lectoris diligentia perpendat. Annus vero, in quo Ruotpertus [1248 1Kb] in regnum elevatus dicitur, ille est qui apud nos Heinrici tercius in regno inscribitur. Ruotpertus post haec a militibus Karoli interficitur, sed Ruodolfus [1249 1Kb] , ut dictum est, subrogatur, deinde Karolus captus, custodiae mancipatur.

(WID. I, 33.) Illud autem tempus erat, quo, ut supra scriptum est, Heinricus ad dilatandum imperium suum super Lotharios [1250 1Kb] tendebat. Nam in ipsa profectione, ubi Rhenum transiit, legatus Karoli ei occurrit, et salutato eo [1251 1Kb] verbis humillimis: Dominus meus, inquit, Karolus, regia quondam potestate preditus, modo privatus, misit me ad te, [Col. 0902B] demandans tibi, quia sibi, ab inimicis [1252 1Kb] circumvento, nichil jocundius, nichil possit esse jam [1253 1Kb] dulcius, quam de tui magnifici profectus gloria aliquid audire famaque virtutum tuarum consolari et hoc tibi signum fidei et veritatis transmisit; protulitque [1254 1Kb] de sinu manum preciosi martyris Dionisii, auro gemmisque inclusam: Hoc, inquiens, habeto pignus foederis perpetui et amoris vicarii; hanc partem unici solatii Francorum Galliam inhabitantium, postquam nos sanctus martyr Vitus [1255 1Kb] ad nostram perniciem deseruit et ad vestram [1256 1Kb] perpetuam pacem Saxoniam visitavit, communicare tecum [1257 1Kb] maluit. Neque enim postquam corpus ejus translatum est, a nobis civilia vel externa cessavere bella; eodem quippe anno Dani et Nortmanni [Col. 0902C] regionem nostram invaserunt. Rex autem divinum munus omni gratiarum actione suscipiens, reliquiis sanctis [1258 1Kb] prosternitur, et deosculans eas, summa veneratione veneratur. Sanctum vero Vitum, de quo legatus Karoli disseruit, Foliadus quidam nomine de Roma transtulit et in pago Parisiaco locavit; inde, regnante Ludewico imperatore, translatae sunt in Saxoniam, et ut legatus ille confessus est, ex hoc res Francorum coeperunt minui, Saxonum dilatari.

(LIUDPR. IV, 24.) Burgundionum rex Ruodolfus, qui nonnullis annis Italicis imperabat, lanceam quandam ibi a Samsone quodam comite dono acceperat, quam Constantini Magni, sanctae Helenae filii, fuisse [1259 1Kb] dicebant; quae, excepta ceterarum [Col. 0902D] specie lancearum, novo quodammodo opere novaque elaborata arte et figura, juxta mediam spinam habuit utrobique quasi fenestram, et in media spina cruces [1260 1Kb] ex clavis, manibus et pedibus Salvatoris nostri Domini Jhesu Christi affixis. Heinricus itaque rex [1261 1Kb] audiens Roudolfum tam coeleste donum habere, ut erat Deum timens totiusque religionis amator, legatis directis temptavit, si premiis aliquibus posset illud [1262 1Kb] acquirere. Quod cum rex [1263 1Kb] [Col. 0903A] Ruodolfus modis omnibus se nunquam acturum diceret, rex Heinricus, quia hunc [1264 1Kb] muneribus mollire nequiverat, minis terrere magnopere curabat; omne quippe regnum ejus cede atque incendiis se depopulaturum esse minitabat. Quia vero munus quod petebatur illud erat, quod coelestibus terrena conjunxerat, Ruodolfi regis cor Deus [1265 1Kb] emollivit, justoque regi [1266 1Kb] justa juste petenti protinus tradidit. Neque enim pace presente simultati locus erat. Quanto autem amore rex Heinricus predictum coeleste munus dilexerit, cum in multis rebus, tum in hoc praesertim claruit, quod hujus datorem non solum auri [1267 1Kb] argentique muneribus, verum etiam Suevorum provinciae parte non minima honoravit [1268 1Kb] . Hac igitur occasione, immo Dei voluntate, [Col. 0903B] sanctam rex Heinricus adeptus est lanceam, per quam ipse de hostibus sepe triumphavit, eamque filio suo Ottoni Magno decedens cum regno reliquit, eamque credimus esse, quae ex tunc hodieque in imperatorum tutela solet manere.

(LIUDPR. II, 24. WID. I, 32.) Ungarii audientes Chuonradi [1269 1Kb] imperatoris mortem et Heinrici in regnum successionem, probare volentes, an novus rex solita vellet tributa persolvere, totam Saxoniam percurrentes, urbes et oppida incendio dedere, tantamque cedem ubique fecerunt, ut depopulationem ultimam comminarent. Rex autem erat in presidio urbis quae dicitur Werlahon, rudique adhuc militi et publico bello insucto contra tam sevam gentem [Col. 0903C] non credebat. Contigit autem quendam ex principibus Ungariorum capi victumque regi adduci, quem ipsi in [1270 1Kb] tantum dilexerant, ut innumera [1271 1Kb] auri et argenti pro eo pondera offerrent. Rex autem spernens aurum, expostulat pacem, tandemque [1272 1Kb] ad novem annos obtinuit firmam pacis conditionem. (WID. I, 35.) In quibus induciis primum ex agrariis militibus nonum quemque eligens, in urbibus habitare fecit, ut ceteris octo confamiliaribus [1273 1Kb] suis habitacula construeret frugumque omnium terciam partem exciperet ac servaret, ceteri vero octo seminarent et [1274 1Kb] meterent frugesque noco colligerent suisque in locis ponerent; concilia et omnes conventus ac convivia in urbibus celebrari voluit, quatinus in pace discerent, quid in [Col. 0903D] hostium adventu facere debuissent. Vilia aut [1275 1Kb] nulla extra urbes erant moenia [1276 1Kb] . Tali lege ac disciplina cum cives assuefaceret, repente irruit super Sclavos qui dicuntur Hevelli, et multis eos praeliis fatigans, demum hieme asperrima, castris super glaciem positis, urbem quae dicitur Brennaburg fame, ferro et frigore cepit, et cum illa urbe omni regione potitus, signa vertit contra [1277 1Kb] Dalmantiam [Col. 0904A] [1278 1Kb] , adversus quam jam olim pater suus reliquit ei militiam, et obsidens urbem quae dicitur Grana, vicesimo tandem die cepit eam. Preda urbis militibus tradita, puberes omnes interfecti, pueri ac puellae servatae sunt captivitati. Post haec adiit Pragam [1279 1Kb] Boemiorum [1280 1Kb] urbem regemque ejus accepit in deditionem, qui erat pater Bolizlawi [1281 1Kb] , qui quamdiu vixit, regi fidelis et utilis fuit. Boemia itaque tributaria facta, rex reversus est in Saxoniam.

(WID. I, 38.) Igitur induciarum tempore transacto, legati Ungariorum pro solitis muneribus regem adierunt, sed ab eo spreti, in terram suam vacui reversi sunt. Cum enim haberet militem equestri jam praelio probatum, contra hostes antiquos presumpsit [Col. 0904B] inire certamen. Haec audientes Avares, nil morati cum hostili gravique manu Saxoniam festinant intrare, et iter agentes per Dalmantiam, opem quasi ab antiquis petunt amicis. Illi vero [1282 1Kb] scientes eos ad Saxoniam festinare Saxonesque paratos cum eis pugnare, pinguissimum pro munere eis projiciunt canem. Et cum non esset injuriam vindicandi locus ad aliam pugnam festinantibus, cum ridiculosa satis vociferatione longius prosecuntur amicos. Igitur quam repentino potuerunt impetu intrant Thuringorum fines, illam terram hostiliter totam pervagantes. (LIUDPR. II, 25.) Rex autem Heinricus gravissima valitudine detinetur, et Ungariorum ei adventus proximus nunciatur. Qui mox [Col. 0904C] directis per Saxoniam nunciis, validissimum per quatriduum collegit [1283 1Kb] exercitum, ipseque, licet invalidus corpore, animi tamen roboratus vigore, equum ascendit et obviam hostibus ivit. Celer autem nuncius accurrit, qui Ungarios in Meresburg [1284 1Kb] , quod castrum est [1285 1Kb] in confinio Saxonum et Thuringorum ac Sclavorum, esse [1286 1Kb] nunciavit, eosque jam [1287 1Kb] non modicam puerorum ac mulierum predam habere, virorum vero immensam stragem [1288 1Kb] fecisse. Rex igitur, ut erat animo constans, talibus non terretur, sed magis magisque suos, ut pro patria pugnent, exhortatur. Nec mora, bellum incipitur, et ex Christianorum parte kyrie eleyson [1289 1Kb] dicitur, ex illorum vero parte turpis et diabolica vox, hui, hui, hui [1290 1Kb] , auditur. Inito itaque certamine, [Col. 0904D] nutu divino Ungarii ceduntur et fugantur, rex et sui victoria decorantur, immensa captivorum turba absolvitur, atque vox gemitus in laeticiae cantum mutatur. Hunc triumphum tam laude quam memoria dignum rex apud Meresburg [1291 1Kb] in superiori coenaculo domus regiae per zographiam notari precepit, adeo ut rem veram potius quam verisimilem judices. (WID. I, 39.) Rex vero victor reversus [1292 1Kb] , modis [* 1Kb] * 1Kb] [Col. 0905A] omnibus gratiarum actiones honori divino, ut dignum erat, solvebat; tributumque, quod hosti dare 1293 1Kb] consuevit, divino cultui mancipavit et usibus pauperum deservire constituit [1294 1Kb] . Post haec pater patriae et rerum dominus [1295 1Kb] imperatorque ab exercitu appellatus, famam potentiae virtutisque cunctis regibus et gentibus [1296 1Kb] longe lateque diffudit. Unde et aliorum regnorum proceres eum adierunt, gratiamque in conspectu ejus invenire querentes, fidem talis ac tanti viri dilexerunt; inter quos Heribertus, gener Hugonis ducis, cum ei Ruodulfus rex adversaretur, ut apud illum sibi presidio esset, supplicavit. Ipse enim talis erat, ut nichil negaret amicis. Perrexit igitur Galliam, rex regem alloquitur, perfectoque [1297 1Kb] negotio, Saxoniam revertitur. Sed et [Col. 0905B] Hugo rex Italiae legatos ad eum direxit, ejusque amiciciam habere summo studio quesivit (cf. LIUDPR. III, 21; IV, 14). Erat autem regi Heinrico uxor et consors regni clara et nobilissima nomine Mathilda, filia Theoderici, ex eadem Saxonum gente, cujus fratres erant Witikint et Immod et Reginbern. (WID. I, 31.) Reginbern autem ipse erat, qui pugnavit contra Danos, multo tempore Saxoniam vastantes [1298 1Kb] , vicitque eos, liberans patriam ab illorum incursionibus usque in hodiernum diem. Et hi erant ex stirpe magni ducis Witikindi, qui bellum potens gessit contra Karolum Magnum per annos ferme 30. (WID. et LIUDPR. l. l.) Genuit autem Heinrico Mathilda ante regni susceptionem filiam Gerbirgam, quam Giselberto duci Belgicae dederat, filium quoque Ottonem, [Col. 0905C] mundi amorem; post regiam vero dignitatem genuit secundum, quem patris nomine vocavit Heinricum, virum fortem et industrium, facetia satis ornatum, consilio providum, vultus nitore gratiosum; tercium quoque filium genuit, nomine Brunonem, quem pontificis summi ac ducis magni officium vidimus gerentem. (RUOTGER. Vita Brun. c. 5 sqq., 11, 18, 20.) Frater quippe ejus Otto, dum post patris excessum regeret imperium, hunc, omni litterarum scientia imbutum, presulem fecit Coloniensium; factaque dehinc nimia perturbatione in regno, ita ut etiam filius regis Liutolfus contra patrem consentiret pravorum consilio, rex Otto ad disponendum regnum secedens in partes orientis, fratri Brunoni [Col. 0905D] presuli providendas commisit occidentis. Ita [1299 1Kb] cum magna religione usus est [1300 1Kb] officio sacerdotis, et exigente necessitate, jussu regis functus est [1301 1Kb] virtute magnanimi ducis. (WID. I, 31.) Nemo autem super hac re illum culpabilem dicat, cum Samuelem sanctum et alios plures sacerdotes pariter legamus et judices. (LIUDPR. IV, 16.) Duxit autem Otto, filius regis, vivente adhuc patre, uxorem ex gente nobilissima Anglorum, filiam fratris [1302 1Kb] Adelstani regis, quae ab aliis (LIUDPR. l. l.) appellatur Otgit, ab aliis (WID. II, 41) Edidis. Haec peperit ei [Col. 0906A] filium, quem vocavit Luitolfum, quem ille multum dilexit; sed ipse sibi postea rebellavit.

(WID. I, 39.) Heinricus autem rex cum esset in exaltando gentem suam, rarus aut nullus nominatorum virorum in omni Saxonia erat, quem aut preclaro munere aut officio aliquo non promoveret. Erat autem ingenti prudentia pollens, forma quoque corporis regiae dignitati decorem adjiciens. In exerciciis etiam ludi tanta eminentia omnes superabat, ut terrorem ceteris ostentaret. In venatione tam fuit acer, ut una vice 40 aut amplius caperet feras. Et licet in conviviis satis jocundus esset, nichil tamen regalis disciplinae minuebat. Tantum quippe favorem pariter et timorem infundebat, ut etiam ludenti non crederent ad aliquam lasciviam [Col. 0906B] se dissolvendos. Perdomitis itaque circumquaque gentibus, postremo Romam proficisci statuit, sed infirmitate correptus, iter intermisit. (LIUDPR. IV, 14.) Infirmatus est autem in castello quod dicitur Hiemelewa, quod est inter Saxonum et Thuringorum confinia, ubi et defunctus est. (WID., I, 41.) Cumque se jam gravari morbo sensisset, convocato omni populo, designavit Ottonem filium suum regem, ceteris filiis suis predia cum thesauris distribuens; ipsum vero Ottonem, qui maximus natu et optimus fuit, fratribus [1303 1Kb] et omni Francorum imperio prefecit; (LIUDPR. IV, 15.) et in hoc quantae sapientiae fuerit et religionis, probari potest, quod [1304 1Kb] eum, quem potissimum et religiosissimum noverat, licet in imperio natus non esset, regem constituit. (WID. [Col. 0906C] l. l.) Testamento itaque legitime [1305 1Kb] facto, et rebus omnibus rite compositis, defunctus est anno regni sui 17o, vitae autem fere 60o. Translatum est autem corpus ejus a filiis suis [1306 1Kb] in civitatem quae dicitur Quidilingaburg [1307 1Kb] , et in basilica sancti Petri ante altare sepultum, cum planctu et lacrimis plurimorum.

A. D. 921.

A. D. 922. [* 1Kb] Ruotpertus [1308 1Kb] , frater Outonis regis et pater Hugonis, machinante Giselberto duce, socero Heinrici regis, in dejectionem Karoli, regno Galliarum preponitur.
[Col. 0906D]

A. D. 923. [* 1Kb]

A. D. 924.

A. D. 925. [* 1Kb] Hiltine Augustensis episcopus obiit, cui sanctus Oudalricus [1309 1Kb] successit (cf. Vit. S. Oud.)

[Col. 0907A] (Chr. W.) A. D. 926. Sanguis [* 1Kb] Domini in Augiam insulam venit. [*1 1Kb]

A. D. 927. [* 1Kb] Burchardus dux Alamanniae [1310 1Kb] in [Col. 0907B] Italia occiditur; Herimanno [1311 1Kb] Alamannia [1310 1Kb] committitur.

A. D. 928. [* 1Kb]

A. D. 929. * 1Kb]

A. D. 930. Heriger archiepiscopus [1313 1Kb] moritur; pro quo Hiltibertus [1314 1Kb] ordinatur.

A. D. 931. Heinricus rex Boemiam [1315 1Kb] petit.

A. D. 932. Dieto Wirciburgensis episcopus obiit. [* 1Kb]

[Col. 0907C] A. D. 933. [* 1Kb]

A. D. 934. Heinricus [* 1Kb] Ungarios interfecit.

A. D. 935. Notingus episcopus Constantiensis obiit; cui Chuonradus successit. [* 1Kb] [*2 1Kb]

A. D. 936. Heinricus rex obiit. [* 1Kb] ---Post Martinum papam Agapitus Romanae sedi prefuit 117us, dein Octavianus 118us, Leo [** 1Kb] 119us, Benedictus 120us, Johannes 121us. [*3 1Kb]

[Col. 0907D] Anno Dominicae incarnationis 937, ab Urbe autem [1316 1Kb] condita millesimo 688 (cf. Chr. W..). Otto [Col. 0908A] Magnus, Heinrici filius, 81o [1317 1Kb] loco ab Augusto, eligitur in regnum ab omni populo Saxonum et Francorum, regnavitque annis 38 [1318 1Kb] . (WID. II, 1.) Electus est [1319 1Kb] autem apud Aquasgrani, ubi et mox unctus est [1316 1Kb] in regem a summo pontifice Mogontinae sedis nomine Hiltiberto, genere Franco, professione monacho, qui nutritus in Fuldensi monasterio, ad id honoris merito provectus est, ut pater ejusdem loci constitueretur, deinde ad fastigium summi pontificatus Mogontiacae sedis proveheretur. Erat enim vir mirae sanctitatis et preter naturalem animi sapientiam litterarum scientia satis illustris. Qui etiam inter cetera gratiarum dona spiritum prophetiae [1320 1Kb] accepisse predicatur. Rex autem, unctione benedictionis accepta, quam sapientem in [Col. 0908B] regni moderamine, quam fortem in adversantium certamine, quam strenuum in religione se exhiberet, facile enarrari non valet. (WID. II, 3.) Primum itaque barbaris ad novas res moliendas desevientibus, Bolizlaus [1321 1Kb] fratrem suum [1322 1Kb] percussit, virum christianum, regno fidelem et, ut ferunt, religiosum Dei cultorem. In cujus ultionem cum [1323 1Kb] rex exercitum mitteret adversus Bolizlaum [1324 1Kb] , primo nostri victores extiterunt, deinde pro recenti victoria securius agentes, repentina incursione omnes ab eo occisi sunt. Et bellum hoc perseveravit usque ad 15 regis imperii annum; ex eo regi fidelis servus et utilis permansit. Post [* 1Kb] haec antiqui hostes Ungarii venerunt, probare virtutem novi regis, et intrantes [Col. 0908C] Franciam, statuerunt, si possent, intrare ab occidendali parte Saxoniam. Quod rex audiens, nil moratus, cum exercitu valido occurrit illis, fugavitque illos a terminis suis. Cessantibus autem bellis externis, civilia oriri coeperunt.

(WID. II, c. 8, 9, 1, 11, 10, 11, 12.) Mortuus est quippe Arnolfus dux Bajoariae, et filii ejus, superbia elati, jussu regis contempserunt ire in comitatum [1325 1Kb] ; cujus ducatum rex dedit fratri ejus Berhtoldo [1326 1Kb] . Mortuus est et Sigefridus comes optimus Saxonum, qui secundus a rege procurabat Saxoniam. Cujus legationem cum sibi vindicasset affininitatis causa Dankmarus, frater regis ex patre, non ex matre, et regali dono cessisset Geroni comiti, [Col. 0908D] afflictus est Dankmarus tristicia magna. Erat autem manu promptus, acer ingenio, bellandi peritus, cujus mater [1327 1Kb] filia erat materterae Sigefridi comitis, de qua suscepit eum rex Heinricus, et ditavit eum prediis multis absque his quae fuerant matris. Eberhardus quoque comes, iratus contra Bruningum [1328 1Kb] quendam ex primoribus, collecta manu, succendit civitatem illius vocabulo Elmeri [1329 1Kb] , interfectis [Col. 0909A] omnibus ejusdem civitatis habitatoribus. Pro qua presumptione condempnavit eum centum talentis, omnesque principes, qui ad hoc eum juvabant [1330 1Kb] , dedecore canum quos portabant usque ad urbem regiam quae dicitur Magedeburg [1331 1Kb] . Unde commotus Eberhardus, junxit se Dankmaro, collectaque valida manu, obpugnat praesidium quod dicitur Badiliki [1332 1Kb] , in quo erat Heinricus, frater regis, juvenis [1333 1Kb] adhuc; dataque militibus suis preda urbis [1334 1Kb] , abduxit secum Heinricum quasi vile mancipium. Dehinc [1335 1Kb] coepit Dankmarus [1336 1Kb] urbem quae dicitur Hereburg, seditque in ea, et multa inde exercuit latrocinia. Rex autem licet invitus cum multo comitatu perrexit illuc, ad reprimendam illius insolentiam. Cives autem urbis ejusdem apertis [Col. 0909B] portis introduxerunt exercitum regis. Dankmarus vero fugiens in aecclesiam beati Petri apostoli, stansque juxta altare, depositis desuper armis, a quodam per fenestram a tergo perfossus est. Eberhardus autem Heinricum habuit secum. Qui audiens necem Dankmari, fractus animo prosternitur suo captivo, veniam petit ac nequiter promeruit, ea scilicet conditione, ut contra dominum et fratrem suum secum faceret conjurationem, et si fieri posset, ipse sibi coronam imponeret. Heinricus vero eo tempore nimis adolescens erat et regnandi cupiditate fervebat. (LIUDPR. IV, 20, 22.) Eberhardus sane Giselbertum Lotharingorum ducem a [1337 1Kb] regis fidelitate disjunxerat, cujus adjutorio regi non modice resistebat. Qui Giselbertus quamquam sororem regis haberet uxorem, [Col. 0909C] maluit tamen et ipse suscipiendi regni spe regi [1338 1Kb] resistere, quam ei, ut debuerat, adjutorio esse. Habuerat autem rex nonnullas maximas et fortissimas copias, Herimannum scilicet Suevorum ducem fratremque ejus Outonem atque Chuonradum [1339 1Kb] cognomine Sapientem. Qui quamvis affinitatis [1340 1Kb] linea Eberhardo jungerentur, maluerunt tamen juste, si necessitas ingrueret, cum justo rege occumbere, quam cum consanguineo [1341 1Kb] injuste triumphare. Eberhardus itaque haut secus valuit [1342 1Kb] Giselbertum a regis fide sejungere, donec ei promitteret, se illum regem facturum; Giselbertus vero Heinricum hac voluit arte [1343 1Kb] decipere, ut dum suo adjutorio regem vinceret, ipse regni solium obtineret; [Col. 0909D] verum Eberhardus longe aliter disposuerat; voluit enim, si [1344 1Kb] regem posset devincere, utrosque regno privare illudque sibi usurpare, sicut ex verbis ipsius, quae paulo antequam occideretur uxori suae dixerat, possumus conicere. Quam dum foveret in sinu: Jocundare, inquit, in gremio [1345 1Kb] comitis, in brevi laetatura in amplexibus regis.

[Col. 0910A] (WID. II, 15.) Igitur Heinricus ardens cupiditate regnandi, celebre [1346 1Kb] convivium fecit in loco qui dicitur Salaveldon, et cum esset magnus ac potens, majestate et potestate [1347 1Kb] regali, plurimis plurima donavit, et factionis hujuscemodi socios sibi ob id plurimos conciliavit. (LIUDPR. IV, 23.---WID. l. l.---LIUDPR. l. l.) Dein [1348 1Kb] profectus in Lotharingiam ad Giselbertum [1349 1Kb] ducem Belgicae, cum ipso pariter et Eberhardo bellum fratri coepit preparare. Quod cum regi esset nunciatum, primum non credidit, sed mox certificatus, econtra properat [1350 1Kb] laetus, non eorum multitudine territus, sed in Dei pietate confisus. Cumque ad Rhenum [1351 1Kb] cum suis pervenisset, jamque [1352 1Kb] fluvium sui transmeare coepissent, Heinricus cum suis insperato in tanta vicinitate [Col. 0910B] erat, quod ab his videri jam [1353 1Kb] poterat. Perpauci denique de navibus egressi, vix equos ascendere seseque [1354 1Kb] armis induere poterant, cum legiones adversae non nunciantur venientes, sed intuitu ipso cernuntur presentes. (WID. II, 17.) Rex autem in altera parte fluminis cum multitudine adhuc manens et haec intuens, dolorem animi motu corporis non celabat, eo quod non adessent naves per quas Rhenum transcendere posset; nec tempus subitanei certaminis in ulteriore ripa constitutos aliud sinebat cogitare, nisi aut coram hostibus cadere debere, aut certe armis vitam defendere. (LIUDPR. l. l.) Recordatus itaque populi Domini [1355 1Kb] , qui repugnantes sibi Amalechitas orationibus Moysi, servi Dei, devicit, protinus de equo descendit, lacrimansque [Col. 0910C] cum omni populo ante lanceam, in qua victoriosi clavi, manibus pedibusque Redemptoris nostri affixi, erant [1356 1Kb] inclusi, sese prostravit. Quantunque justi viri oratio, secundum quod Jacobus ait, valeat, res manifesta probavit. (WID. l. l.---LIUDPR. l. l.) Hi namque qui in ripa ulteriori [1357 1Kb] erant, sarcinas et impedimenta quaeque in locum qui dicitur Xantus [1358 1Kb] transmittebant, seseque invicem cohortati [1359 1Kb] , hostes precipiti cursu invadebant. (WID. l. l.) Cumque esset piscina inter hos [1360 1Kb] et hostes, Saxones [1361 1Kb] divisi [1362 1Kb] , una pars ex adverso ruit in hostes [1363 1Kb] , altera insequitur a tergo, et in medio hostes obprimentes, pauci vehementer urgebant plures. Neque enim nostratium supra centum [Col. 0910D] armatos fuisse perhibetur, hostium vero satis magnus erat exercitus. Sed cum a [1364 1Kb] fronte pariter et a tergo urgerentur, qua parte potissimum cavere debuissent, in promptu non erat. (LIUDPR. l. l.) Rege itaque orante, cum ex suis nullus occumberet, hostes omnes in fugam conversi sunt, nonnullique eorum cur fugerent ignorabant, quoniam quidem [Col. 0911A] pre paucitate [1365 1Kb] hostes insequentes videre non poterant. (WID. l. l.) Ex nostris etiam fuere qui Gallica lingua loqui sciebant, qui clamore in altum Gallice levato, exhortati sunt adversarios ad fugam. Illi socios hujusmodi clamantes arbitrati, fugam, ut clamatum est, inierunt. (LIUDPR. l. l.) Cesis igitur plurimis, Heinricus vehementer in brachio [1366 1Kb] est percussus, et quamquam loricae triplicis fortitudo usque ad carnem non admitteret ensis [1367 1Kb] aciem, pondere tamen percussionis acerbae brachium adeo [1368 1Kb] est in livorem conversum, ut nullis medicorum curis ita mederi posset, quin toto illo anno percurrente dolorem magnum sentiret. (WID. II, 18 sqq.) Quidam ex Thuringis nomine Teti mandavit ad prefectos urbium, quae erant in oriente partis Heinrici, [Col. 0911B] de victoria regis, et quia ipse Heinricus cecidisset in bello, egitque callide, ut omnes se traderent regiae potestati. Ipsi autem duae tantummodo ex omnibus remanseranturbes, Meresburg [1369 1Kb] et Schidingon [1370 1Kb] . Qui audiens de defectione urbium suarum, fractusque recenti [1371 1Kb] regis victoria, cum novem [1372 1Kb] tantum armatis iter arripuit, Saxoniamque jam tardius adiens, urbem Meresburg [1373 1Kb] ingressus est. Quo rex comperto, et ipse reversus est, urbemque, in qua frater erat, obsedit. Ille autem cum non posset fortiori resistere, post duos ferme menses, tradita urbe, egressus est ad regem. Cui datae sunt induciae 30 dierum, quatinus cum militibus sibi coherentibus secederet a Saxonia, si cui vero illorum regem adire [Col. 0911C] placeret, veniae locum haberet. Heinricus itaque discedens a Saxonia, Lotharios [1374 1Kb] iterum adiit, et cum duce Giselberto aliquamdiu mansit.

(WID. II, 22.) Iterum ducitur exercitus contra Giselbertum, et omnis regio ejus subjacens imperio [1375 1Kb] igni traditur, obsessusque in castello Kievermont [1376 1Kb] , quod est Caprae-mons, elapsus fuga inde proficiscitur. Et cum obsidio [1377 1Kb] difficultate locorum parum procederet, vastata undique regione, reversus est in Saxoniam.

(LIUDPR. IV, 26.) Est autem in confinio Alsaciae castellum vocabulo Brisahc, de quo omnis adjacens pagus appellatur Brisahcgowe, quod fertur olim [1378 1Kb] fuisse illorum qui Harelungi dicebantur; tunc autem [Col. 0911D] temporis erat in ditione Eberhardi; in quo ipse suorum multitudinem posuit militum, quorum terrore non solum magnam partem prefatae provinciae sibi vendicabat, verum etiam circumcirca fideles regis misere laniabat. (WID. II, 24.---LIUDPR. l. l.) Ad quod obsidendum rex profectus cum castra posuisset, consilio, ut fertur, Friderici, Mogontinae sedis archiepiscopi, ex pontificibus multi, fixis in circuitu tentoriis, sed noctu relictis, a fide defecerunt, [Col. 0912A] deserentesque regem, clam domum redierunt, Friderico subdole ibi remanente, ut fertur [1379 1Kb] . Erat autem idem Fridericus successor Hildiberti predicti sancti viri, et ipse, quantum ad humanum judicium, bonis operibus deditus, nisi quod adversariorum domini sui regis favebat partibus; quod quidem fama multis commendabat, ipse vero omni annisu negabat. (LIUDPR. l. l.) Milites vero regis considerantes pontificum discessionem, suadebant ei, ut et ipse Saxoniam repetens, hanc desereret regionem. Quibus rex imperterritus, ut Judas Machabeus suis quondam [1380 1Kb] : Nolite, ait, talia loqui, et si appropinquaverit tempus nostrum, moriamur omnes in virtute, et non inferamus crimen gloriae nostrae; melius est enim pro vera justicia mortem subire, quam fugiendo turpiter vivere. [Col. 0912B] His et aliis talibus dictis non solum eos a fugae proposito revocavit, verum etiam vehementer ut pugnarent animavit.

(LIUDPR. IV, 27.) Comes quidam cum eo tunc erat, cujus militum multitudo regis aciem condecorabat. Hic videns plurimorum ab [1381 1Kb] rege defectionem, reputabat secum, nichil sibi tunc a rege negari propter instantem necessitatem, rogavitque suis suorumque usibus concedi abbaciam Lauresheimensem. Rex autem intelligens, quid peticio illa portenderet, ei coram omnibus ait: Oboedire oportet Deo magis quam hominibus. Quis enim sanum [1382 1Kb] sapiens ignorat, te haec non humilitate peticionis, sed comminationis auctoritate dixisse? Scriptum est: Â»Nolite sanctum dare [Col. 0912C] canibus.Â« Quod quamvis spiritualiter intellegendum predicetur, ego tamen sanctum me [1383 1Kb] canibus dare judico, si monasteriorum predia, quae a religiosis viris tradita sunt, Deo militantibus tulero et seculo militantibus tradidero. Tibi vero tam procaciter injusta petenti, sub testimonio totius populi, nec hoc nec aliud unquam te a me accepturum testificor. Si tibi cordi est cum ceteris infidelibus avolare, quanto citius, tanto melius. His ille auditis, rubore perfusus ad pedes regis corruit, seseque peccasse coram omnibus poenituit.

(LIUDPR. IV, 28, 29.) Eberhardus autem et Giselbertus, audientes regem esse in partibus [1384 1Kb] Alsaciae, collecto permagno [1385 1Kb] exercitu, alveum Rheni apud [Col. 0912D] Andernacum transeunt, regisque [1386 1Kb] fideles circumquaque demoliri procedunt. Outo [1387 1Kb] sane, frater Herimanni [1388 1Kb] ducis Suevorum, necnon et [1389 1Kb] Chuonradus cognomento Sapiens ipsis in partibus erant; sed quia eorum copiae istorum copiis impares exstiterant, his occurrere trepidabant, eos tamen cum spoliis multis redeuntes pone [1390 1Kb] secuti sunt. Cumque paululum processissent, quidam sacerdos flens et hejulans [1391 1Kb] eis obviavit; interrogatusque ab eis, [Col. 0913A] unde veniret aut cur fleret: Ab istis, inquit, predonibus unum paupertatis meae solatium quod habui ablatum est jumentum. Quem cum interrogarent, si Giselbertum et Eberhardum vidisset aut ubi essent: Cunctis, ait, cum preda Rhenum transmissis, ipsi soli cum suis electis, quod nec bene vertat, cibum capiunt. Hoc illi audientes, summa cum celeritate super eos irruunt, moxque Eberhardus occiditur; Giselbertus in fluentum equo prosiliens undis submergitur, quas quia obsorbere non potuit [1392 1Kb] , anima recedente, defecit; ceterorum vero nullus aufugit, quin aut vivus caperetur aut gladio truncaretur. Cujus rei nuncius cum regi juxta consuetudinem mane ad aecclesiam, quae longe a castris aberat, tendenti occurreret, mox de equo descendit, seseque, cum lacrimis Deo gratias [Col. 0913B] agens, in orationem dedit; qua expleta, itinere coepto ad aecclesiam pertendit.

(RICHER. [(236) 1Kb] II, 17, 18, 19.) Hujus tamen eventum rei Gallicus ille scriptor, cujus superius mentionem feci [1393 1Kb] , aliter narrat, ita [1394 1Kb] dicens: Â»Ludewicus [1395 1Kb] , Karoli filius, qui de transmarinis partibus revocatus tunc regnavit in Gallia, cum Hugone Cisalpino principe in pago Alsacio Belgas exteriores, qui ad se nondum venerant, assciscebat, et qui Ottonis partibus favebant ultra Rhenum fugere compellebat. Presenserat etenim [1396 1Kb] , Ottonem velle Belgicam in suum jus transfundere; unde et truculentius contra illum agitans, quicumque illius videbantur a Belgica exturbavit, qui vero sibi consentiebant, consilio [Col. 0913C] Giselberti ducis Belgicae et Theoderici comitis, sacramento sibi astringebat. Otto vero Belgas comperiens a se defecisse et ad Ludewicum [1397 1Kb] confluxisse, Rheno transmisso, Belgicam cum exercitu ingreditur, ejusque loca plurima incendiis ac ingenti preda devastat. Nitebatur enim, acsi ex [1398 1Kb] paterna traditione princeps fieri Belgicae. Id vero contra jus agere calumpniabatur, cum ejus pater propter Sclavorum infestationem Saxoniae tantum, quae est pars Germaniae, dux constitutus sit, eo quod Karolus, Ludewici pater, cui rerum summa debebatur, tunc adhuc in cunis vagiret. Multam itaque predam Otto abducens, Rhenum transiit. At Giselbertus dux dedecoris injuriam ultum ire festinans, collecto exercitu, post hostem accelerat, transiensque Rhenum, terram illam solo [Col. 0913D] tenus incendiis ingentibus vastat, armentorum etiam pecudumque predam nimiam exercitus congregat et abducit. Jam vero flumen ingredi parabant, et ecce Otto [1399 1Kb] ex tota Saxonia collectas copias accelerantibus induxit. Belgae itaque cum duce suo indubitanter renitentes, cum Germanis secus flumen signis infestis ingressi sunt, et ex utraque parte multi funduntur. Qua die Germanorum victoria aegre sustentata, [Col. 0914A] tamen enituit. Nam cum duae terciae eorum fusae jacerent, et Giselbertus suos defecisse adeo [1400 1Kb] , adversarios autem illesos arbitraretur, in tanta confusione rerum fuga periculum evadere nitebatur, in fluentumque equo prosiliit. Qui cum fluminis pelagus enatare non posset, vi undarum [1401 1Kb] victus, periit sessoremque immersit. At Belgae interitum ducis ignorantes, totis viribus decertabant, tantoque egerunt robore, donec post execrabilem innumerabilemque interitum, eorum qui relicti fuerant alii caperentur, alii in fluvium demergerentur. Ludewicus autem rex Giselbertum extinctum comperiens, multam in ejus casu miserationem habuit; profectusque in Belgicam, uxorem ejus Gerbirgam, Ottonis sororem, conjugio duxit. Hac occasionis diversitate, uno tamen exitii [1402 1Kb] [Col. 0914B] fine, necem ducis uterque scriptor, Gallicus scilicet et Saxonicus, testatur; penes lectorem vero erit, cui magis credatur.

(LIUDPR. IV, 30, 31, 32, 33.) Hoc in [1403 1Kb] tempore Bertholdus [1404 1Kb] Bajoariorum dux, Arnolfi ducis frater, vir strenuus, toto conamine favebat regis partibus. Volens itaque rex, ut quemadmodum tribulationis preteritae, ita et laeticiae presentis fieret particeps, sequenti statim die ut de morte adversariorum audivit, quanta erga se Dominus fecerit, directis nunciis ei aperuit; et quoniam conjugali conubio minime tenebatur, in augmentum laeticiae demandavit sub juramento, ut si sororem suam, scilicet Giselberti viduam, posset habere, eam conjugio sibi [1405 1Kb] copularet, si vero hoc minus procederet, filiam ipsius [Col. 0914C] Giselberti ex eadem sorore sua genitam, quam penes se habebat, fere jam nubilem, ei jungeret [1406 1Kb] . Quo audito, Bertholdus [1407 1Kb] immenso est gaudio affectus, elegitque nondum nubilem potius filiam exspectare, quam matrem, quae jam nupserat, tollere.

Fridericus igitur archiepiscopus, ut infidelitas, quam occulte gestabat, cunctis pateret, decem diebus ante necem prenominatorum discessit a rege, Mogontiamque concitus veniens [1408 1Kb] , nil ibi moratus, Metensem urbem adiit; disposuerat enim Heinricus, frater regis, redeuntibus Eberhardo et Giselberto, cum eodem Friderico istic exercitum congregare, sicque regi in Alsacia manenti bellum maximum preparare. Cumque illo tenderet idem archiepiscopus, [Col. 0914D] insperate occurrentes ei nuncii mortem jam sepius nominatorum ei indicaverunt. Quo audito consternatus animo, quid ageret ignorabat. Interea rex Alsaciam deserens, Franciam occupabat. Cujus metu Mogontiae cives perterriti, redeuntem archiepiscopum intra urbis moenia non suscipiunt. Unde factum est, ut non multo post a quodam regis fideli captus et in sui presentiam ductus, custodiae in Saxoniam sit [Col. 0915A] traditus. In qua parvo tempore commoratus, miseratione regis, ut erat clementissimus, pristinae dignitati est restitutus.

Heinricus autem fratris timore compulsus, castellum Kievermont, non solum ingeniis hominum verum [1409 1Kb] etiam natura ipsa munitum ingredi voluit; sed soror ejus, vidua Giselberti, eum prohibuit, dicens ad eum: Non te miseriarum mearum, quas perempto marito meo perpetior, piget, quin etiam munitionibus meis te includendo, regis iram super hanc regionem velut aquam effundas [1410 1Kb] ? Non patiar; nec enim tanta vecordia michi erit innata, ut ex meis incommodis tua compares commoda. His auditis, Henricus Lotharios deseruit et in regnum Ludewici secessit. (WID. II, 26.) Prefecit autem [Col. 0915B] rex regioni Lothariorum Ottonem, filium Richwini, ut et regnum procuraret et nepotem suum, Giselberti filium, bonae spei puerulum, nomine Heinricum, nutriret. (LIUDPR. IV, 34.) Heinricus autem, frater regis, dum aliud quid faceret ignoraret, assumptis secum quibusdam episcopis, quorum juvaretur auxilio, quadam die nudis pedibus ad pedes regis, ipso ignorante, pervenit, supplexque misericordiam imploravit. Cui rex ait: Indignum facinus tuum veniam non meretur, verum quia video te [1411 1Kb] humiliatum coram me, non inducam malum super te. Jussit itaque rex eum ad palatium Ingelenheim proficisci sollertique cura eum custodiri, quoad remota paululum [1412 1Kb] mentis aegritudine, quid super eo faceret, consilio prudentum definiret. [Col. 0915C] (WID. II, 29, 36, 37 sq. 35, 33.) Post haec vicina sibi semper clementia aliquantis urbibus illius usibus concessis, permisit eum in Lothariorum regione habitare. Deinde in processu temporis defuncto duce Bajoariorum [1413 1Kb] Berhtoldo, monitu et intercessione sanctae matris suae prefecit eum regno eidem, faciens cum eo concordiam et pacem, in qua etiam fideliter permansit in finem. Erat autem ipse Heinricus copulatus matrimonio filiae ducis Arnolfi, feminae egregiae formae mirabilisque prudentiae.

Igitur [1414 1Kb] cum bella intestina simul et externa cessarent legesque divinae et humanae auctorali vigore pollerent, gravis persecutio monachis oritur [Col. 0915D] illis diebus, affirmantibus quibusdam pontificibus, melius videri paucos vita claros quam plures neglegentes in monasteriis esse, ideoque oportere conversationes eorum per monasteria perspicere et non bene conversantes abjicere, obliti, ni fallor, sententiae patrisfamilias [1415 1Kb] , prohibentis servos zizania de tritico eruere, sed sinere utraque ad messem crescere, ne, uno incaute eradicato, damnum fieret in altero. Quod et in his factum est. Nam plures propriae infirmitatis conscii, deposito habitu et relictis [1416 1Kb] [Col. 0916A] monasteriis, grave onus sacerdotum [1417 1Kb] devitabant. Fuerunt plures qui summum pontificem Fridericum hoc non pure [1418 1Kb] sed subdole effecisse arbitrati sunt, quatinus virum venerabilem regique [1419 1Kb] fidelem, Hademarum abbatem Fuldensem, si quo modo posset, dehonestaret. Ipse enim abbas vir erat magnae prudentiae et industriae, sub cujus temporibus Fuldense templum famosum est igne consumptum, sed ab eo in melius restauratum. Hic eundem pontificem secunda conjuratione culpabilem sub custodia tenuit, primum quidem honorifice, sed cum litteras ab eo scriptas reprehendisset, satis severe. Pontifex vero dimissus, dum ultionem quereret nec contra tantum virum prevaleret, humillima monasteria statuit temptare, si forte ad [1420 1Kb] excellentissima [Col. 0916B] posset aequaliter procedere. Sed hujusmodi simulationes incassum [1421 1Kb] profusae sunt; nam abbas [1422 1Kb] in gratia et amicicia regis [1423 1Kb] permansit, et causis intercurrentibus, pontifex quod voluit non implevit.

Rex autem de die in diem proficiens, paterno regno non contentus, abiit in Burgundiam, regemque cum regno in suam accepit potestatem. [* 1Kb] Defuncto autem Ottone Lothariorum preside ac regis nepote Heinrico, Giselberti filio, ducatum regionis Chuonrado rex concessit, cui et unicam filiam suam Luitgardam desponsavit; qui erat adolescens acer et fortis, domi militiaque optimus, commilitonibus suis karus. Huic Luitolfus, filius regis, nimia dilectionis familiaritate asstrictus est.

[Col. 0916C] (RICH. II, 29.) Post haec rex Otto cum Ludewico rege per legatorum interventum conciliatur, quod eidem Ludewico postea multum profecisse probatur. (WID. II, 39.) Soror autem regis Gerberga genuit Ludewico filios duos, Karolum et Lotharium qui et patri postea successit. (RICH. II, 47, 48.---WID. II, 39, 41; III, 1 sqq.) Ludewicus itaque a ducibus suis circumventus, primum a Rhodomensibus, ad quos Hairoldum, filium Thurmodi Bajocensium principis, fugiens solus ingressus est, capitur Haioroldoque traditur, sed dato minore filio obside, dimittitur, statimque a duce Hugone captus, Lugdunum sub custodia publica est missus. His auditis, [Col. 0916D] rex super amici fortuna satis doluit, imperavitque expeditionem in Galliam contra Hugonem in annum secundum. Ille annus notabilis factus est de morte Edidis reginae, 7. Kalend. Febr. defunctae, quae nata ex gente Anglorum, non minus sancta religione quam regali potentia claruit. Decem annis regni consortia tenuit, undecimo obiit, Saxoniam vero 19 annis inhabitavit. Reliquit filium nomine Luitolfum, omni virtute animi et corporis ea aetate nulli secundum, filiam quoque nomine Luitgardam, [Col. 0917A] quae nupserat Chuonrado duci. Sepulta est autem in civitate Magadeburgensi. Post cujus excessum rex omne studium transfert in filium, factoque testamento, creavit eum regem post se. Ipse autem tener adhuc erat adolescens annorum 16. Rex autem in Gallicam proficiscens expeditionem, festinat intrare regnum Karoli, causa vindicandae injuriae amici sui Ludewici. Quod audiens Hugo, legatione missa, jurat per animam patris sui, quod tanta sibi armorum copia esset, quantam rex nunquam vidisset, addiditque contemptum loquendo vane tumideque super Saxonibus, quia imbelles essent, et quia facile posset una potione septem Saxonica tela obsorbere. Ad quod rex famosum satis reddidit responsum, sibi fore tantam multitudinem pilleorum [Col. 0917B] feninorum, quos ei representari oporteret, quantam nec ipse nec pater suus unquam videret, et revera cum esset magnus valde exercitus, 30 scilicet duarumque legionum, non est inventus qui fenino non uteretur pilleo, nisi abbas Corbeius cum tribus suis sequacibus. Dimissus igitur Ludewicus occurrit regi, jungiturque cum suis ejus exercitui. (RICH. II, 54.) Occurrit eis cum magna expeditione et Chuonradus rex Genaunorum, quem Ludewicus etiam vocavit in auxilium. Juncti ergo pariter Lugdunum adeunt, sed eam locorum asperitate capere non valentes, Remensem civitatem expetunt, ubi nepos Hugonis ducis Hugo contra jus et fas subrogatus erat episcopus, legitimo pontifice adhuc superstite. (WID. III, 3.) Urbem vero armis capientes, [Col. 0917C] injustum sacerdotem expellunt legitimumque sedi propriae restituunt. Post tres itaque menses rex Saxoniam cum incolomi exercitu rediit [1424 1Kb] omnibus quae armis exquisita sunt Ludewico regi relictis. Hugo autem expertus potentiam regis Saxonumque virtutem, non passus est eos ultra terminos suos hostiliter intrare, sed anno sequenti in eandem expeditionem regi pergenti occurrit juxta fluvium quod dicitur Kar, et juxta imperium regis cum domino suo Ludewico pactum iniit, manus dedit, utilisque perinde mansit. (LIUDPR. V, 1.) Concurrentibus autem undique ad regem proceribus, venit et vir ditissimus Suevorum dux Herimannus, qui post congratulationis affabilitatem talibus est regem aggressus sermonibus: Non clam domino meo est, [Col. 0917D] me prediorum latitudine ac pecuniarum immensitate predivitem absque liberis esse; nec est preter unicam filiam meam parvulam qui mearum rerum heres existat, me decedente. Placeat itaque tibi, domino meo regi, filium tuum Luitolfum michi adoptare in filium, quatinus unicae filiae meae conjugio copulatus, mearum rerum fiat hereditate magnificus. Placuit regi consilium ducis, et quod poposcit sine dilatione complevit. (WID. III, 6. III, 7.) In brevi post haec socer moritur, cum ducatu omni possessione derelicta genero. Qui accepta potestate, animum tranquillum quem in puero gessit exuit, armatumque militem in [Col. 0918A] Italiam ducens, aliquantis ibi urbibus captis et sub custodiam traditis, redit in Franciam.

Eo tempore usurpato imperio regnavit in Longobardia homo ferus et avarus, et qui omnem usticiam pecunia venderet, Berengarius, qui ad eundem regem Ottonem quondam venit, Hugonem regem Italiae fugiens, benigneque ab eo tractatus, cum multam pecuniam Hugo pro eo dare vellet, non est redditus. (cf. LIUDPR. V, 12, 13.) (WID. III, 7.) Hic cum postea depulso Hugone regnaret, veritus virtutem singularis prudentiae reginae Adelheidis, a Lothario Hugonis filio relictae, in multis eam afflixit, quo tanti decus splendoris aut extingueret aut certe obscuraret. Haec autem filia fuit Ruodolfi regis Burgundionum, qui et in Italia regnavit, et domnae [Col. 0918B] Berhtae reginae, Burchardi Alamannorum ducis filiae, quam, defuncto Ruodolfo, rex Hugo in conjugium duxit, filiamque illius filio suo Lothario copulavit (cf. LIUDPR. IV, 12.) (WID. III, 8 sqq.). Illo in tempore proficiscitur rex in militiam contra Bolizlavum regem Boemiorum, et cum capienda esset urbs quae dicebatur Nova, in qua clausus obsidebatur Bolizlai filius, prudenti rex consilio diremit praelium, ne miles in capiendis hostium spoliis aliquod incideret periculum. Considerata itaque virtute regis et innumera exercitus multitudine, Bolizlaus, egressus urbe, maluit tantae majestati subjici, quam ultimam perniciem pati. Sub signis igitur stans et regem audiens responsaque reddens, veniam tandem promeruit. Inde rex plena victoria gloriosus factus, in Saxoniam [Col. 0918C] est regressus. Cumque virtus prefatae reginae illum non lateret, simulato itinere Romam proficisci statuit. Et ubi Longobardiam intravit, amorem reginae predictae muneribus super se probare temptavit. Quo fideliter experto, in conjugium sibi eam sociavit, et cum ea urbem Papiam, quae sedes est regni, obtinuit. Quod videns filius ejus Liutolfus [1425 1Kb] , tristis ab eo discessit; profectusque in Saxoniam, aliquamdiu moratus est in loco consiliis funesto Salaveldon. Rex vero in Italia celebratis juxta regalem magnificentiam nuptiis, proficiscitur inde cum novi matrimonii claritate, acturus proximum pascha in Saxonia. Persuasus quoque rex Berengarius a Chuonrado duce, cui Papia cum presidio militari relicta erat custodienda, regem subsecutus est in [Col. 0918D] Germaniam, pacem cum eo facturus et per omnia jussis ejus obtemperaturus. Qui regiam veniens ad urbem, jussus est in hospitio sibi parato manere; neque enim faciem regis per triduum promeruit videre. Quod egre tulit Chuonradus, qui eum adduxerat, pariterque Luitolfus, filius regis, qui unum cum eo sentiebat. Post haec rex regem alloquitur, et in gratiam regis ac reginae susceptus, deditionis sponsionem dat foederisque spontanei diem locumque urbem Augustam designat. Ubi cum conventus fieret, Berengarius manus filii sui Adelberti manibus suis implicans, coram omni exercitu famulatui [Col. 0919A] regis cum filio se subjugavit, et ita dimissus cum gratia et pace in Italiam remeavit. Ibi mirae magnitudinis lapis tonitru ac tempestate jactus de caelo, ingens miraculum multis visentibus prebuit.

(WID. III, 12, 18 sqq.) Nati sunt autem regi filii ex serenissima regina, primogenitus Heinricus, secundus Brun, tercius paterni nominis majestate designatus, quem jam tum post patrem dominum ac patrem sperabat orbis universus, filiam quoque sanctae matris ejus vocabulo insignitam. Luitolfus autem, filius regis, et Chuonradus [1426 1Kb] , gener ipsius, nova quaedam moliuntur contra regem. Quod cum eum non lateret, circa Kalendas Julii moto exercitu contra eos, obvias urbes partis adversae aut armis aut deditione cepit, quousque Mogontiam perveniret, [Col. 0919B] quam filius jam cum exercitu intravit, patremque, dictu miserabile! armatus exspectavit. Ibi plus quam civile omnique calamitate acerbius bellum coeptum est, machinae multae muris admotae, sed ab urbanis destructae sunt vel incensae; crebrae ante portas pugnae; raro forinsecus stationes fusae. Cunctando enim res variabant, dum dominatorem regni foris, intus successorem timebant. Obsidio itaque dum sexaginta ferme dies excederet, sermo fit de pace; unde datur obses in urbem consobrinus regis Ekbertus, quo liber in castra illis pateret accessus. Filius cum genero castra ingressi, regalibus vestigiis prosternuntur, spondentes pro scelere omnia se passuros, ut auxiliarii tantum amici nichil mali paterentur. Rex autem non inveniens quomodo meritas [Col. 0919C] penas filio inferret, fautores insidiarum expostulat. Illi autem juramentis vicariis obligati et quodammodo arte antiqui hostis constricti, hoc omnino negabant, sicque infecta re in urbem rediebant. Ekbertus autem, qui obses datus erat in urbem, suasibilibus verbis regi fit adversus, cum et antea propter correptiones ejus illi fuisset iratus. Sequenti igitur nocte Bajoarii comites Heinrici fratris regis, relicto eo, juncti sunt Luitolfo, cum quibus ipse pergens, urbem regiam Ratisponam cepit cum ceteris in ea regione munitissimis, omnemque pecuniam ducis Heinrici suis militibus divisit, conjugem ejus cum filiis et amicis non solum urbe sed et regione excedere coegit. Haec omnia fiebant consilio [Col. 0919D] Arnolfi junioris fratrumque suorum, eo quod ipse Heinricus paternum haberet ducatum. Rex vero filium subsequens, urbem Ratisponam obsidione circumdedit; sed cum multitudo machinas urbi applicari non sineret, satis dure interdum ab utrisque pugnatum est pro muris. Urbani crebris attriti praeliis, fame quoque periclitari coeperunt. Unde Luitolfus urbe egressus cum principalibus viris, pacem postulat, sed non impetrat, quia patri oboedientiam negat. Reversus vero in urbem, portam orientalem obsidentem armis temptat Geronem, tot victoriis quot praeliis clarum. A tercia igitur hora usque in nonam cum acriter pugnaretur ante portam [Col. 0920A] urbis, equo cadente, ascensor Arnolfus armis exutus ilicoque telis perfossus occubuit. Post biduum a muliere, famem urbis fugiente, mors illius notificatur, dum antea nesciretur. Cujus morte urbani satis consternati, jam de pace tractabant. Proinde interventu principum Luitolfus iterum de urbe progressus, dum mense integro et dimidio obsideretur, pacem obtinuit usque ad condictum diem, dum de his causis dijudicaretur; locusque concilii apud Friteslari notabatur. Rex inde in patriam reversus est, Heinricus vero Novam urbem obtinuit; Ratispona proxima nocte pene tota exusta est. Post haec exercitandi gratia cum rex venationem ageret in loco qui dicitur Sweldon, filius patri nudatis plantis prosternitur, intima tactus poenitentia, [Col. 0920B] patris primum, deinde omnium presentium movebat lacrimas. Amore itaque paterno susceptus in gratiam, spondet se obtemperaturum omni paternae voluntati. Interea summus pontifex Fridericus egrotare nunciatur; quapropter regis placitum modice differtur. Defuncto pontifice, universalis conventus populi celebratur; Mogontia post annum et dimidium cum omni Francia regi traditur; filius et gener in gratiam suscepti sunt, qua et in finem fideliter usi sunt.

Rex ingressus Saxoniam circa Kalendas Jul. obvios habuit legatos Ungariorum, tanquam ob antiquam fidem et gratiam eum visitantes, revera autem, ut quibusdam videbatur, eventum belli civilis considerantes. Quos cum secum aliquantis diebus [Col. 0920C] retinuisset et aliquibus munusculis donatos in pace remisisset, audivit a nunciis fratris, ducis scilicet Bajoariorum: Quia ecce Ungarii diffusi invadunt terminos tuos, statuuntque tecum inire pugnam. His rex auditis, quasi nichil laboris preterito anno tolerasset, coepit ire contra hostes, sumptis secum paucis ammodum ex Saxonibus, eo quod jam bellum Sclavonicum urgeret. Castris igitur positis in Augustae urbis confiniis, exercitus Francorum et Bajoariorum ei occurrit; cum valido quoque venit equitatu in castra dux Chuonradus; cujus adventu milites erecti, jam optabant non differri certamen. Erat enim dux idem natura audacis animi, et quod rarum est audacibus, bonus consilio, et dum pedes [Col. 0920D] et dum eques iret in hostem, bellator intolerabilis, domi ac militia karus sociis. Igitur ab utriusque exercitus latrocinantibus agminibus notificabatur non longe ab invicem fore uterque exercitus. Jejunio itaque in castris predicato, jussum est omnes ad bellum paratos esse in crastino. Primo diluculo surgentes, pace data et accepta, operaque sua primum duci, deinde ab uno quoque alteri cum sacramento promissa, erectis signis, numero quasi octo legiones procedunt e castris. Ducitur exercitus per aspera et difficilia loca, ne daretur hostibus copia turbandi sagittis agmina, quibus utuntur acerrime, arbustis ea protegentibus. Primam et secundam et [Col. 0921A] terciam legionem direxerunt Bajoarii, quibus prefuerunt prefecti ducis Heinrici; nam et ipse bello aberat, eo quod valitudine corporis laborasset, qua et mortuus est. Quartam legionem ordinaverunt Franci, quorum rector ac procurator erat dux Chuonradus. (WID. III, 44 seqq.) In quinta, quae erat maxima, et quae dicebatur regia, ipse princeps erat, vallatus lectis ex omnibus militum milibus alacrique juventute, coramque eo angelus---sic enim vocabatur vexillum ejus---denso agmine circumseptus. Sextam et septimam legionem constituerunt Suevi, quibus prefuit Burchardus, cui nupserat filia fratris regis. In octava erant Boemii electi milites mille, armis potius instructi quam fortuna; in qua et sarcinae omnes ac impedimenta quaeque, quasi ipsa esset tutissima [Col. 0921B] quae et novissima. Sed aliter res acta est. Nam Ungarii nichil cunctantes [1427 1Kb] Licum fluvium, qui Lehc dicitur, transierunt, circuientesque [1428 1Kb] exercitum, extremam legionem sagittis lacessere coeperunt, et impetu cum ingenti vociferatione facto, aliis cesis, aliis captis, sarcinis omnibus potiti, ceteros legionis illius armatos fugere compulerunt. Similiter septimam ac sextam aggressi, plurimis ex eis fusis, in fugam verterunt. Rex autem cum advertisset, bellum ex adverso pretendi, sed post tergum novissima agmina periclitari, misit illuc ducem Chuonradum cum quarta legione; qui veniens captivos eripuit, predam excussit, latrocinantiaque hostium agmina perturbavit. Fusis latrocinantibus undique adversariorum agminibus, dux ad regem revertitur signis [Col. 0921C] victricibus, mirumque in modum cunctantibus veteranis militibus, gloria victoriae assuetis, cum novo milite et fere bellandi ignaro triumphum peregit. Totum igitur pondus praelii jam ex adverso esse rex conspiciens, exhortationis gratia suos allocutus est, monens eos antiquarum victoriarum et rerum sedulo bene gestarum, et ut modo in patria non cederent, qui sepius et in aliena victores existerent; et postquam hujusmodi verba plurima dedit, ad ultimum intulit: Plura loquerer, milites mei, si nossem verbis virtutem vel audaciam animis vestris augeri, modo melius gladiis quam linguis incipiamus. His dictis, arrepto clipeo ac sacra lancea, ipse primus equum vertit in hostes, fortissimi militis ac optimi imperatoris officium gerens. Hostium audaciores [Col. 0921D] primum restiterunt, deinde ut socios terga vertere viderunt, obstupefacti nostrisque intermixti, extincti sunt. Ceterorum vero alii equis fatigatis villas proximas intrant, circumfusique armatis, cum moenibus pariter concremantur, alii flumen contiguum transnatantes, dum ripa ulterior ascendentes non sustinet, flumine obvolvuntur et pereunt. Chuonraradus autem dux fortiter pugnans, animi fervore et solis ardore, qui eo die nimius erat, aestuavit, vinculisque loricae solutis, dum auram captavit, vulnere sagittae in adverso gutturis defixae cecidit. Cujus corpus imperio regis honorifice collectum, transportatur [Col. 0922A] Wormaciam, ibique sepelitur cum fletu et planctu omnium Francorum. Ipsa vero die belli invasa sunt castra, et captivi omnes erepti, secundo autem die ac tercio a vicinis urbibus reliqua multitudo in tantum consumpta est, ut nullus aut rarus evaderet. Tres duces gentis Ungaricae capti ducique Heinrico praesentati, mala morte, ut digni erant, multati sunt; suspendio namque crepuerunt. Triumpho celebri rex factus gloriosus, ab exercitu pater patriae ac imperator est appellatus. Decretis proinde honoribus et dignis laudibus summae divinitati per singulas aecclesias, hoc idem sanctae matri suae per nuncios demandans, cum tripudio ac summa laeticia Saxoniam revertitur, et a populo suo libentissime suscipitur. Neque enim tanta victoria quisquam regum [Col. 0922B] intra ducentos annos ante eum laetatus est.

Rebus igitur rite compositis, per omnem Franciam Saxoniamque et vicinas circumquaque gentes, Romam proficisci statuens, Longobardiam perrexit. Ubi qualiter regem Longobardorum Berengarium, multa mala cum filio suo Adelberto aecclesiis Dei inferentem, duobus annis obsederit, captumque cum conjuge et filiis in exilium miserit, Romanos duobus praeliis vicerit, duces Beneventorum subjecerit, Grecos in Calabria et Apulia superaverit, terra Saxonica venas argenti aperuerit, imperium cum filio sibi aequivoco quam magnifice dilataverit, majoris est operis, ideoque conscribi non valet a nobis. (LIUDPR. Hist. Ott.) Hoc tantum breviter notandum, quod a Johanne papa litteris suppliciter exoratus, [Col. 0922C] quatinus pro amore Dei sanctorumque apostolorum Petri et Pauli sanctam Romanam aecclesiam ex faucibus Berengarii suorumque liberaret, aliorumque multorum episcoporum alteriusque ordinis et laicorum questibus motus, filium suum Ottonem contra morem priorum in puerilibus annis regem constituens, in Saxonia dereliquit, ipse collectis copiis Italiam percitus venit, Berengarium cum uxore sua Willa et filio Adelberto captivos Babenberg in exilium misit, ubi et idem Beringarius defunctus et sepultus est; ipse vero Romam veniens, mirifico apparatu susceptus, et ab eodem apostolico Johanne imperiali unctione et benedictione sublimatus, imperator et augustus est appellatus. Aliquanto autem tempore in partibus illis commoratus, filium [Col. 0922D] suum Ottonem ad se venire fecit; qui et in natali Domini coronam regni ab apostolico accepit. Missa etiam legatione Constantinopolim, filiam imperatoris Theophanu nomine inde accepit, quam, celebratis in Italia nuptiis, eidem filio suo conjunxit (cf. Chr. W., LIUDPR. l. l.---WID. III, 70-73).

(WID. III 75, 76.) Post haec regressus de Italia imperator Otto cum filio rege [* 1Kb] , Galliam ingressus est, inde Germaniam transiturus et proximum pascha Quitilingaburg celebraturus. Manens autem ibi decem et septem diebus, descendit inde, ascensionem Domini apud Meresburg celebraturus. Tercia vero [Col. 0923A] feria ante pentecosten venit ad locum qui dicitur Mimilewa. Proxima nocte transacta, hora constituta letus ad mensam consedit, venienteque tempore vespertinis laudibus interfuit, sed peracto cantu evangelii, aestuari ac fatigari jam coepit. Quod cum intellexissent principes circumstantes, imposuerunt eum sedili. Inclinantem autem caput, quasi jam defecisset, refocilaverunt eum, expetitoque sacramento dominico et accepto, sine gemitu cum magna tranquillitate spiritum reddidit Domino, Non. Mai, quarta feria ante pentecosten. Inde transportatur in cubiculum, et cum jam esset sero, transitus ejus nunciatur populo. Cujus corpus cum magnis lugentum exsequiis a filio, rege jam facto [** 1Kb] , translatum est in civitatem quam ipse construxit vocabulo Magadeburg, [Col. 0923B] ibique honorifice tumulatum est.

Anni Ottonis Magni.

1. (Chr. W.) Hujus anno primo, qui est a Dominica incarnatione 937us, Ungarii [* 1Kb] Franciam et Alamanniam et Galliam usque oceanum Burgundiamque devastantes, per Italiam redierunt.---Monasteria sancti Galli et sancti Bonifacii cremantur.---Ruodolfus rex Burgundiae et Arnolfus dux Noricorum obierunt.

2. A. D. 938. Heinricus [* 1Kb] , frater Ottonis regis, ab [Col. 0923C] Eberhardo comite comprehenditur.

3. A. D. 939. Otto [* 1Kb] rex, cum fratre Heinrico et Gisilberto Eberhardoque pugnantibus militibus suis, victoriam reportat.

Ab inicio anni 4900.

4. A. D. 940. Rege in partibus Alsaciae castellum Brisahc obsidente, episcopi quidam, noctu relictis tentoriis, subtraxerunt se. Eberhardus [1429 1Kb] comes ab Utone [1430 1Kb] et Chuonrado juxta Rhenum occisus est, Giselbertus dux in aqua suffocatur. [* 1Kb] ---Burghardus Wirciburgensis episcopus obiit.

[Col. 0923D] 5. A. D. 941. Otto [* 1Kb] rex Gallias petiit.

6. A. D. 942. Otto * 1Kb] et Ludewicus reges pacificantur.

7. A. D. 943. [* 1Kb]

8. A. D. 944. Ungarii [* 1Kb] cum Bajoariis pugnant et vincuntur.

[Col. 0924A] 9. A. D. 945. [* 1Kb]

10. A. D. 946. [* 1Kb]

11. A. D. 947. Bertholfus [* 1Kb] dux Bajoariorum, frater Arnulfi ducis, moritur, et Heinrico fratri regis ducatus committitur.---Edith [1432 1Kb] regina obiit.

[Col. 0924B] 12. A. D. 948. [* 1Kb]

13. A. D. 949. Herimannus [1433 1Kb] dux Alamannorum moritur; pro quo Luitolfus, filius regis Ottonis, dux constituitur. [* 1Kb]

14. A. D. 950. Otto [* 1Kb] rex Italiam petiit, eamque sibi subjecit; rediensque, Papiam Chuonrado [1434 1Kb] duci Lothariorum tuendam commisit.

15. A. D. 951. Berenger rex Longobardorum, Chuonrado suadente, apud Augustam cum filio suo Adelberto ad deditionem venit, factusque miles regis, remissus est in regnum cum pace. [* 1Kb]

[Col. 0924C] 16. A. D. 952. Otto rex Italiam intravit causa Adelheidae reginae, ipsaque accepta uxore, nuptias celebravit Papiae.

17. A. D. 953. Luitolfus dux [* 1Kb] patri rebellat et dux Chuonradus cum eo.

18. A. D. 954. Ungarii [* 1Kb] Italiam petunt, Noricam et Franciam.

19. A. D. 955. Ungarii [* 1Kb] totam Bajoariam depopulantes, juxta Augustam Alamanniae urbem ab Ottone [Col. 0924D] rege pugna victi, immensa cede necantur.

20. A. D. 956. Luitolfus [* 1Kb] dux Italiam hostiliter intravit.

21. A. D. 957. Luitolfus [* 1Kb] Adelbertum vincit, et ipse eodem anno moritur.

[Col. 0925A] 22. A. D. 958. Cruces in vestibus hominum apparuerunt. [* 1Kb]

24. A. D. 960. Poppo Wirciburgensis episcopus obiit. [* 1Kb]

26. A. D. 962. Otto [1435 1Kb] rogatu Johannis papae et querimonia multorum de Berengario et filio proclamantium, Romam tendit [* 1Kb] , ibique imperator ab eodem papa [** 1Kb] factus, Berengarium capit, et cum conjuge sua Willa nomine ad castellum Babenberg misit, ubi et presentem vitam clausit.

[Col. 0925B] 27. A. D. 963. Otto imperator natale Domini Papie agit. [* 1Kb]

28. A. D. 964. Otto [* 1Kb] imperator natale Domini Rome moratur; ubi et filius ejus Otto coronatur.

31. A. D. 967. [* 1Kb] Otto imperator de Italia redit.

[Col. 0925C] 32. A. D. 968. [* 1Kb] . [*1 1Kb]

33. A. D. 969. Mathildis [* 1Kb] , mater imperatoris, obiit.

34. A. D. 970. [* 1Kb]

35. A. D. 971. Signum quoddam ignei coloris in coelo apparet. [* 1Kb]

[Col. 0925D] 36. A. D. 972. [* 1Kb]

37. A. D. 973. [* 1Kb]

38. A. D. 974. [* 1Kb] Otto imperator obiit Non. Mai. Eodem anno sanctus Oudalricus migravit, anno episcopatus sui Post 1436 1Kb] Johannem papam Benedictus [Col. 0926A] ordinatur 122us, post quem item Benedictus 123us.

Anni Ottonis secundi.

1. Anno [* 1Kb] Dominicae incarnationis 975. ab Urbe autem condita 1726. Otto secundus, Magni [1438 1Kb] filius 82o loco ab Augusto, regnare coepit, et annis 9 [Col. 0926B] regnavit. (WID. III, 76.) Hic vivente patre in regnum electus Romaeque ab apostolico regni corona decoratus, mox ut pater defunctus est, ab omnibus qui aderant denuo eligitur, et in regni sede locatur.

3. A. D. 977. [* 1Kb]

[Col. 0926C] 4. A. D. 978. [* 1Kb]

5. A. D. 979. [* 1Kb]

6. A. D. 980. [* 1Kb]

7. A. D. 981. [* 1Kb] . [*1 1Kb]

[Col. 0926D] 8. (Chr. W.) A. D. 982. Otto [* 1Kb] imperator, apud Calabriam occiso a Grecis exercitu, de navi exiliens, natatibus aufugit. [*2 1Kb]

9. A. D. 983 [1439 1Kb] [* 1Kb] Otto imperator Romae moritur 6. Idus Decembris, ibique sepelitur.---Poppo [1440 1Kb] junior Wirciburgensis episcopus obiit.
[* 1Kb]

[Col. 0927A] Anni Ottonis tercii

1. Anno Dominicae incarnationis 984. * 1Kb] ab Urbe condita 1735. Otto tercius, Ottonis secundi filius, ammodum puer, 83o loco ab Augusto, Romanum imperium suscepit, et annis 17 regnavit.

[Col. 0927B] 2. A. D. 985. [* 1Kb]

3. A. D. 986 [* 1Kb] .

4. A. D. 987. [* 1Kb]

5. A. D. 988. Fames [* 1Kb] magna facta est.

[Col. 0927C] 6. A. D. 989. [* 1Kb] Hugo Wirciburgensis episcopus obiit.

7. A. D. 990. [* 1Kb]

8. A. D. 991. * 1Kb]

[Col. 0927D] 9. A. D. 992. * 1Kb]

10. A. D. 993. [* 1Kb]

[Col. 0928A] 11. A. D. 994. Sanctus Adelbertus, episcopus de Praga civitate, a Prucis martyrio coronatur [* 1Kb] .---Berenwardus [1443 1Kb] episcopus Wirciburgensis obiit.

12. A. D. 995.

14. A. D. 997. Chuonradus [* 1Kb] dux obiit. [*1 1Kb]

16. A. D. 999. [* 1Kb]

[Col. 0928B] 17. A. D. millesimo. [* 2Kb]

Anno [1444 1Kb] regni sui 18o Otto imperator tercius obiit 5 Kal. Febr., eo videlicet anno qui ab incarnatione Domini inscribitur millesimus primus. Cujus intestina Augustae, reliquum corpus Aquisgrani sepelitur.

[Col. 0928C] Anni Heinrici secundi.

1. Anno Dominicae incarnationis 1001, ab Urbe autem condita 1752, Heinricus secundus, primum dux Bajoariae, deinde, Ottone tercio absque filiis defuncto, in regni provectus culmine, 84o [1445 1Kb] loco [Col. 0928D] ab Augusto, regnum accepit, et annis 23 ac mensibus 5 regnavit, 12 annis sub nomine regis, 11 dignitate et nomine imperatoris. Hic in regni sede sublimatus, cum Heinricum marchionem aliosque in inicio regni sui sibi resistentes superasset, Italiam et Boemiam ac Bolizlaum cum omni gente Sclavorum subjugasset, data sibi requie a Domino, considerans se filios non habiturum, quippe qui, ut multi testantur, consortem regni Cunigundam nunquam cognovit sed ut sororem dilexit, Dominum bonorum omnium datorem habere delegit heredem, [Col. 0929A] sextoque regni sui anno sapienti [1446 1Kb] consilio episcopatum Babenberg in honore sancti Petri sanctique Georgii constituit, locumque ipsum prediorum divitiis et omni ornatus decore, ut inpresentiarum cernitur, copiosissime ditavit [(237) 1Kb] . In meridiana quoque parte civitatis monasterium in honore sancti Stephani protomartyris sub ordine canonico construens, ex altera vero, hoc est aquilonari, aliud monasterium sub monachili regula in honore sancti Michahelis archangeli sanctique Benedicti abbatis constituens, sibi suaeque civitati supra petram apostolicae firmitatis fundatae, muroque et propugnaculis meritorum sancti Georgii ceterorumque sanctorum munitae ac exornatae, contra incentivos vitiorum jactatus turrim fortitudinis in Stephano, [Col. 0929B] et contra refrigerantes flatus illius, qui in aquilone, unde malum omne pandetur, sedem ponere disposuit, refugium certum in angelico preparavit presidio [(238) 1Kb] , ut a dextris et a sinistris justiciae armis vallatae in nullo sufficiat insidiator prevalere. Aliis quoque sanctorum locis per regni latitudinem non minus, prout opus erat, munificentiae suae impertivit largitatem, quaedam dilapsa jam in melius restituens, quibusdam quae minus subpetebant adjiciens. Regis autem frater erat Brun, Augustensis sedis episcopus, qui felicibus fratris actibus invidens, multas ei adversitatum injurias in quantum potuit inferebat, et [* 1Kb] ubi per se non poterat, inferentibus se adjungebat, vel alios ad inferendas exhortando, stimulos eis incitationis subigebat. Cui [Col. 0929C] frater non solum talionem non reddidit, verum etiam fraterna [** 1Kb] instructus dilectione, omnia dissimulando et patienter sustinendo, illum bono vincere satagebat. Horum sororem, bonae memoriae feminam, Giselam [1447 1Kb] , rex Ungariorum qui [*** 1Kb] Stephanus dicebatur in conjugium expetivit, sed eam [1448 1Kb] ducere non promeruit, donec se christianae religionis rudimenta et sacri baptismatis sacramenta cum omni gente sua suscepturum promisit. Quam pollicitationem ubi rebus perfecit, religiosus Deoque devotus postea in exsecutione bonorum operum permansit; quod divina pietas post mortem ejus evidentibus indiciis, ad sepulturam ejus factis signorum miraculis, demonstravit.---Rex [**** 1Kb] autem Heinricus, [Col. 0929D] postquam bonae opinionis odorem longe lateque redolere fecerat locumque sibi dilectum cum ceteris monasteriis ditando et ornando et excolendo ad perfectum adduxerat, divina vocatione viam universae carnis ingressus, Deo reddidit animam feliciter, ut credimus, 3. Idus Julii, anno regni sui 24o, imperii autem 11o, vitae vero 52o, sepultusque est Babenberg [Col. 0930A] in epyscopio a se facto, in sancti Petri apostoli monasterio.

2. (Chr. W.) A. D. 1002. Heinricus rex Heinricum marchionem et alios sibi resistentes cum exercitu petit.

3. A. D. 1003. Heinricus rex Italiam, Boemiam, Bolizlaum ducem cum omni Sclavorum gente subjugavit.

4. A. D. 1004. Fames [* 1Kb] magna 1449 1Kb] facta est [** 1Kb] .

[Col. 0930B] 5. A. D. 1005 * 1Kb] .

6. A. D. 1006. [* 1Kb] Epyscopium Babenberg a rege Heinrico constituitur, et Eberhardus ibi episcopus preficitur.

[Col. 0930C] 7. A. D. 1007 [* 1Kb] .

8. A. D. 1008. Brun, episcopus ex monacho, a Prucis multis suppliciis afflictus, et manibus pedibusque abscisis, postremo capite plexus, coelos petiit.---Eberhardus * 1Kb] episcopus ordinatur.

10. A. D. 1010 [* 1Kb] .

[Col. 0930D] 11. A. D. 1011 [* 1Kb] .

[Col. 0931A] 13. A. D. 1013. * 1Kb] Heinricus Romae imperiali benedictione coronatur a Benedicto papa [*2 1Kb] .

14. A. D. 1014. [* 1Kb] Ernest dux in venatu occiditur.

[Col. 0931B] 15. A. D. 1015 [* 1Kb] .

16. A. D. 1016. Heinricus [* 1Kb] Wirciburgensis episcopus obiit.

17. A. D. 1017 [* 1Kb] .

[Col. 0931C] 18. A. D. 1018 [* 1Kb] .

19. A. D. 1019. Benedictus papa Babenberg veniens, aecclesiam sancti Stephani dedicavit [* 1Kb] .---Eodem anno Werenherus Argentinae episcopus cum Alamannis contra Burgundiones pugnavit et vicit.

[Col. 0932A] 20. A. D. 1020. Terremotus magnus factus est 4 Idus Mai, feria [1454 1Kb] 5. [* 1Kb] Eo anno Heribertus Coloniensis archiepiscopus obiit. Cui Piligrinus successit.

21. A. D. 1021. indictione 5. * 1Kb] 4. Non. Novembr. feria 5, anno regni gloriosi imperatoris Heinrici secundi 21. imperii autem nono, ipso presidente ac disponente, Eberhardus, primus aecclesiae Babenbergensis episcopus, ordinationis suae anno 13o dedicavit aecclesiam sancti Michahelis in monte, in honorem ejusdem sancti archangeli sanctique Benedicti abbatis. Huic igitur consecrationi interfuerunt [Col. 0932B] episcopi multi, scilicet Aribo Mogontinus, qui altare sancti Martini dedicavit, Piligrinus Coloniensis, qui altare sancti Petri consecravit, cum aliis multis. Eundem autem locum inhabitare coepit primus pater ejusdem monasterii Rato, anno Domini incarnationis 1015 1456 1Kb] , eodemque anno fundamenta ipsius monasterii locata sunt, et secundo anno Heinrici abbatis secundi templum ipsum dedicatum est.

22. (Chr. W.) A. D. 1022. Heinricus imperator Novam Trojam deditione cepit, et mortalitas magna in exercitu facta est. Gebehardus Ratisponensis episcopus obiit; pro quo item Gebehardus ordinatur.

[Col. 0932C] 23. A. D. 1023. [*1 1Kb]

24. A. D. 1024. [* 1Kb] Heinricus imperator secundus migravit. [*2 1Kb]
[Col. 0931] [Figure: [Stemma] 6Kb]

Luitolfus dux Saxoniae [(239) 2Kb] .

Brun dux, a Danis occisus.

Otto dux Saxoniae.

Heinricus rex.

Baba.

Heinricus dux Bajoariae. Heinricus dux Bajoariae. Heinricus Babenbergensis dux Bajoariae, postea imperator. Cujus uxor Cunigunt 1458 1Kb] absque filiis obiit.

Otto Magnus imperator. Otto imperator. Otto imperator.

Adelbertus quem Ludewicus decollavit.

[Col. 0933A] Anni [1459 1Kb] Chuonardi II.

Anno Dominicae incarnationis 1025, ab Urbe condita 1776, Chuonradus, ex regni primoribus unus, sed regno antea per rebellationem adversus, principibus pro ejus electione dissidentibus, Aribone autem Mogontino archiepiscopo et Eberhardo Babenbergensi presule sibi faventibus, 85o [1460 1Kb] loco ab Augusto, regnum suscepit, et annis 15 regnavit. Sublimatus autem in regni sede, consilio Brunonis episcopi Augustensis, fratris Heinrici imperatoris, qui semper, ut supra dictum est, felicibus ejus invidebat actibus, Babenbergensem epyscopatum meditabatur destruere, quia idem Brun episcopus promisit reginae Giselae, omnia predia hereditario jure ad se pertinentia filio ejus Heinrico contradere. Locus [Col. 0933B] igitur et tempus conventui statuitur, ubi haec res ad certum perducatur. Nocte vero, quae diem precesserat in qua haec ventilanda erant, Eberhardus episcopus ad tentorium predicti Brunonis clam accessit, lectoque ejus assidens, multa super hac monendo, obsecrando, memoriam fratris animo inculcando, cum eodem sollicitus egit. Qui ubi jam multa noctis hora transacta recesserat, et episcopum pro auditis sollicitatum somnus obpresserat, visus est ei frater suus imperator Heinricus lecto suo asstare, faciemque suam barba ex una parte depilata turpatam objectare. Cui super hac re stupido et ammiranti, ac quis tam temerarios ausus in eum presumeret interroganti: Tu, ait, haec fecisti, qui me et sanctos Dei, quos rebus a Deo michi concessis dotavi, [Col. 0933C] despoliare disposuisti. Cave jam ulterius super hac temeritate, ne incepta luas magna infelicitate. Ad haec ille expergefactus, ac de visione non parum perterritus, membrorum quoque horrore ac tremore non leniter est attactus. Mane autem facto, cum diu exspectatus ad conventum procerum non veniret, regina pro filio sollicita, nunciis missis obnixe rogavit, ut adveniens promissa perficeret. Ille vero affirmabat, se tanta infirmitate gravari, ut nec de lecto surgere nec pedem posset quoquam movere. Cumque rogaretur, ut se in lecto ad conventum deportari pateretur, quo vel sic promissio perficeretur, [Col. 0934A] omnino abdicavit, seque in Deum et in sanctos ejus et in fratrem suum peccasse, libera tandem voce proclamavit. Sic itaque divina pietas per merita famuli sui, ne spe, quam in se posuit, fraudaretur, omnia illius pravae conspirationis machinamenta repressit, idque quod ab eo bene coeptum est confirmando, semper exinde ad meliora provexit [* 1Kb] .---Secundo igitur regni sui anno Chuonradus rex filium suum Heinricum regem fecit, et ipse Romam pergens, imperialem benedictionem accepit. Post haec Knuth, regis Danorum, filiam, nomine Cunigundam, filio suo conjunxit, seque ad bene agendum studiosius accinxit. In proprio quippe castello Lintburg dicto, ad alios usus quondam sibi grato, monasterium construxit, prediorumque copia illud ditans, [Col. 0934B] monachorum congregationem sub abbatis provisione illuc introduxit [(240) 1Kb] ; Spirense quoque epyscopium provehere statuens, sed vivendi meta eo usque non pertingens, filio suo Heinrico suae voluntatis effectum commisit, quem ipse magnifice coepit, sed filius ejus item Heinricus magnificentius perfecit.

1. (Chr. W.) Primo itaque Chuonradi regis anno dissensio magna contra eum in regno tumultuatur, sed divinitus cito sedatur.

2. A. D. 1026. Heinricus, Chuonradi regis filius, rex efficitur; Chuonradus vero Romam tendens, imperiali [Col. 0934C] benedictione provehitur.

3. A. D. 1027. Brun Augustensis episcopus et Welefo comes predas et incendia inter se conficiunt.

4. A. D. 1028. Ernest dux Alamannorum et Welefo comes Chuonrado imperatori ad deditionem veniunt.

5. A. D. 1029. Brun Augustensis episcopus obiit; cui Eberhardus successit.

6. A. D. 1030. Chuonradus imperator Stephanum Pannoniae regem cum exercitu petit. Interea in Alamannia [Col. 0935A] Ernest dux et Werinherus comes cum aliis multis occiduntur, 16 Kal. Sept.

7. A. D. 1031. Stephanus rex per legatos cum imperatore pacificatur.

8. A. D. 1032. [* 1Kb] Ruodolfus rex Burgundiae moriens, diadema suum Chuonrado imperatori misit.

9. A. D. 1033. Meginhardus episcopus Wirciburgensis obiit. Chuonradus imperator in hieme Burgundiam petit. Eclypsis solis facta est 3 Kalend. Julii, hora 1465 1Kb] sexta.

10. A. D. 1034. Imperator Franciam petit contra [Col. 0935B] Outonem. Item [1466 1Kb] Burgundiam vastat.

11. A. D. 1035. Wirbinam castellum, in confinio Saxoniae positum, pagani qui Liutici dicuntur obtinent, multis ex christianis occisis et captis. Quos imperator cum exercitu petit.

12. A. D. 1036. Gebehardus secundus Ratisponae episcopus obiit; pro quo item Gebehardus tercius successit.---Heinrico, imperatoris filio, Knuth regis Danorum filia conjungitur.---Luitici tributarii facti sunt imperatori.---Piligrinus Coloniensis archiepiscopus moritur; pro quo Herimannus ordinatur.

13. A. D. 1037. Chuonradus imperator Italiam cum exercitu petit, et Mediolanensem episcopum in custodiam mittit; qui fuga lapsus imperatori rebellat.---Outo [Col. 0935C] princeps Karolingorum a Gozelone Lothariorum duce pugna victus, fugiensque a quodam milite occiditur.

14. A. D. 1038. Stephanus Ungariorum rex religiosus obiit.

15. A. D. 1039. Chunigunt imperatrix, mater pauperum, dives ipsa, divitem migravit ad Christum 5 Non. Martii.---Herimannus dux Alamannorum, filius Gisilae imperatricis, obiit. Chuonradus imperator obiit 2 Non. Junii, et sepultus est Spirae. Reginboldus Spirensis episcopus obiit 3 Idus Octobr.---Eclypsis solis facta est 11 Kal. Septembris.

Anni ab initio 5000.

Anni Heinrici tercii.

[Col. 0935D] 1. Anno Dominicae incarnationis millesimo quadragesimo, ab Urbe autem condita 1791, Heinricus tercius, Chuonradi imperatoris filius, jam dudum patre vivente rex constitutus, 86o [1467 1Kb] loco ab Augusto, patri successit, et 17 annis regnavit. Eberhardus [1468 1Kb] primus Babenbergensis episcopus obiit.

2. (Chr. W.) A. D. 1041. Heinricus rex ducem Poemiae Fratizlaum bello petiit; sed multis proceribus et militibus in prestructione silvae citra ultraque occisis vel captis, nil memoria dignum efficere potuit.---Petrus [Col. 0936A] quoque Ungariorum rex eidem duci contra regem auxilia misit.

3. A. D. 1042. Ungarii quendam Ovonem sibi regem fecerunt, et Petrum regem suum expulerunt. Qui profugus et exsul, Heinrici regis, cui priori anno rebellavit, gratiam querit et invenit.---Heinricus rex Boemiam ingressus, igne predaque cuncta devastat, et rebellem ducem obsides dare ipsumque post se Ratisponam ad deditionem humillimam venire sibique jurejurando fidelitatem ac servicium confirmare coartat.---Ovo rex Ungariorum, ob susceptum a rege Heinrico Petrum a se expulsum, fines Bajoariae predis depopulatur; sed magna pars exercitus ejus ab Adelberone marchione deletur.

4. A. D. 1043 Heinricus rex Pannoniam ingressus, [Col. 0936B] duas populosissimas civitates evertit, plures deditione sibi subjecit.---Gisela imperatrix obiit 16 Kal. Mart. et sepelitur Spirae.

5. A. D. 1044. Heinricus rex iterum Pannoniam invadens, satisfactionem et obsides ac munera pacisque confirmationem per jusjurandum accipiens, discessit; indeque reversus, synodo Constantiensi affuit, ubi cunctis in se delinquentibus debita dimisit, omnibusque inimiciciis destructis, pacem hactenus inauditam tam in tota Suevia quam in aliis regni sui provinciis per edictum regiae censurae confirmavit. Dein Agnetem, Willihelmi Pictaviensis principis filiam, apud Mogontiam ungi faciens in reginam, regalibus sibi nuptiis apud Ingelenheim [Col. 0936C] copulavit; unde infinitam histrionum et joculatorum multitudinem non solum muneribus, sed etiam cibo potuque vacuam et merentem abire permisit.---Luitpoldus marchio, Adelberti filius, maxima Ungariorum clades, immature obiit.---Pestis pecudum maxima, hiems dura fuit et nivosa.

6. A. D. 1045. Brun Wirciburgensis episcopus obiit 6 Kal. Junii. Pro quo Adelbero ordinatur.---Heinricus rex tercio Pannoniam ingressus, Deique favente clementia victor effectus, Ovonem cum uxore et filiis ac cognatis, quibus locus fugiendi erat, effugabat, Petrum restituit in regnum, subditoque sibi Ungariorum regno, cum honore summo revertitur.---Gotefridus dux Lothariorum Heinrico regi rebellans, ad deditionem coactus, in castello [Col. 0936D] Gibichenstein usque ad dignam satisfactionem custodiae mancipatur. [*1 1Kb]

7. A. D. 1046. Heinricus rex Italiam ingressus, a Romanis pacifice suscipitur; papas tres non digne constitutos synodaliter deposuit, et Suidegerum, Babenbergensis ecclesiae secundum episcopum, papam constituit; a quo ipse et conjunx ejus Agnes in [Col. 0937A] sancto dominici natalis die benedictione imperiali sublimantur. Imperatrix vero Agnes inde revertens, apud Ravennam genuit filiam; imperator autem per Apuliam multasque provincias feliciter ducens exercitum, cum honore magno revertitur. Suidegerus [1469 1Kb] papa obiit 7 Idus Octobr.; pro quo Poppo, patriarcha Aquileiensis, ordinatur.

8. A. D. 1047. Petrus Ungariorum rex a quodam tyranno Pannonico captus et coecatus est; ille vero qui cum expulerat regnare coepit.

9. A. D. 1048. Poppo papa [* 1Kb] obiit, necdum completo anno ex quo constitutus est; pro quo Brun [*2 1Kb] , qui et Leo postea dictus est, Tullensium episcopus, ordinatur papa. [** 1Kb] Otto dux Suevorum obiit; pro quo [1470 1Kb] item Otto comes de Swinfurte surrexit. [*3 1Kb]

[Col. 0937C] 10. A. D. 1049. Heinricus imperator anno imperii sui quarto quasdam Galliae partes invasit contra Gotefridum et Baldewinum duces; quibus ad deditionem coactis, et regno his in partibus pacificato, victor cum honore revertitur. Synodus Mogontiae habetur; cui interfuerunt Brun apostolicus et Heinricus imperator.

11. A. D. 1050. Ungarii item rebellant. Quibus Gebehardus Ratisponensis episcopus, qui erat imperatoris patruus, obviam veniens vice ipsius imperatoris, in fugam conversos non minima eos cede afflixit; insuper urbem Heimenburg, in marcha positam, aedificiis restauravit et militari custodia muniri fecit, ipseque summa cum paee regressus [Col. 0937D] est.

12. A. D. 1051. Barto archiepiscopus Mogontinus [* 1Kb] in pace quievit; cui Luitpoldus Babenbergensis prepositus successit. [** 1Kb] ---Heinricus imperator iterum Pannoniam adiens, divisa in duas partes multitudine militum, utrimque regionem ipsam silvis et maxime aquarum collectionibus circumseptam occupans, intravit; sed gens illa durior ceteris cum rege suo dolose agens suaque pariter cum aliis diripiens, fame et siti multisque cladibus lassatum imperatoris exercitum fugiens, evasit. Milites autem [Col. 0938A] imperatoris, vastata magna parte provinciae, multis insuper inibi occisis, pacifice, licet inacte, ad propria cum imperatore redierunt. [***4 1Kb]

13. A. D. 1052. Imperator iterum Pannoniam petit, et inacte redit, habens secum in comitatu Brunonem apostolicae sedis presulem. Qui papa veniens Ratisponam, reliquias beati Dionisii martyris, de [Col. 0938B] quibus diu dubitatum est an ibi haberentur, presentibus Parisiorum legatis, perspexit ibique teneri probavit; sanctum quoque Wolfkangum, ejusdem urbis episcopum, de tumulo levavit; indeque Babenberg cum imperatore transiens, privilegia ejusdem loci a cancellario suo Friderico, qui sibi postea successit, perspici et coram imperatore populoque pronunciari mandavit, suaque auctoritate illa confirmavit [(241) 1Kb] . Inde [*5 1Kb] simul tendentes in partes Rheno contiguas, proximum natale Domini Wormaciae celebrabant.

14. A. D. 1053. Apostolico et imperatore natale [Col. 0938C] dominicum divino et regio cultu Wormaciae agentibus, missarum celebratione in sancta die peracta ut oportuit ab apostolico, insequenti die Luitpoldum Mogontinae sedis archiepiscopum, utpote in sua diocesi precipuum, huic subrogavit officio. Qui peracta processione, et ubi ad hoc ventum est dicta oratione, postquam se in sua sede locavit, quidam ex diaconibus suis, Humbertus nomine, sicut multi ob illius festi venerationem solent, lectionem decantavit. Quod quidam ex Romanis papae assistentibus vituperantes, et contra papam, quia Romano more non ageretur, objurgantes, persuaserunt ei, ut ad eundem diaconum mitteret et decantationem interdiceret. Quod cum ille juvenum more contempneret; [Col. 0938D] iterum mittendo papa interdixit, qui mox eadem vocis sonoritate qua prius cantavit, legendo decenter lectionem usque ad finem perduxit. Qua finita, papa illum ad se vocavit et quasi pro inoboedientiae contumacia degradavit. Archiepiscopus vero misit ad illum, ut suum sibi redderet ministrum. Quod ubi papa abnuit, pontifex, ut erat antiquae disciplinae, licet egre patienter tamen interim tacendo sustinuit. Perlecto autem evangelio et decantato offertorio ubi sancti sacrificii tempus advenit, pontifex in sede sua resedit, vere contestans, nec [Col. 0939A] se nec alium quempiam completurum illud officium, nisi reciperet processionis suae ministrum. Quod ubi apostolicus intellexit, pontifici cessit, reindutumque ministrum continuo remisit. Quo recepto, debito se presul injunxit officio. Qua in re et pontificis auctoritas et apostolici consideranda est humilitas, dum et ille officii sui dignitatem defendere contendebat, et iste, licet majoris dignitatis, metropolitano tamen in sua diocesi cedendum perpendebat.

Post haec apostolicus Romam rediit, multis eum diversarum provinciarum militibus imperiali preceptione et amicorum subventione comitantibus; et post pascha exercitum ducens per Apuliam, contra Nortmannos, illius terrae quondam advenas, sed [Col. 0939B] tunc possessionum apostolicarum invasores et Romani imperii hostes, pugnavit; et infinita utrobique cede peracta, papa cum paucis fugiens absque victoria regreditur, relictis illic Suevorum ac Noricorum [1471 1Kb] militibus optimis, et in urbe Beneventana consedit; ubi tunc Oudalricus, genere Noricus, episcopatum tenuit.

15. A. D. 1054. Religiosus papa Brun, qui et Leo, gloriose vitam finivit, 13 Kal. Mai, et magnifice sepultus Romae in aecclesia sancti Petri, miraculis claruit.---Cuono [1472 1Kb] dux Noricorum, foederatis sibi Ungariis, graviter rebellat. Item Baldewinus et Gotefridus [*1 1Kb] .

16. A. D. 1055. Leoni papae Gebehardus, qui et [Col. 0939C] Victor, Eihcstatensis episcopus, successit [* 1Kb] . [*2 1Kb] .---Adelbertus marchio obiit. Fames magna fuit.---Heinricus imperator Italiam cum exercitu petens, omnia in pace disposuit, revertensque neptem suam Beatricem, matrem Mahthildae, secum duxit, indigne eam tractans propter quasdam insolentias ejus, quibus vivere consueverat mortuo viro ejus Bonifacio duce.---Welefo dux Carinthiorum obiit.---Chuono, dux antea Noricorum, ab imperatore pro perfidiae suae culpa expulsus, in Pannonia male exul obiit.---Arnolfo Spirensi episcopo Chuonradus successit.

[Col. 0939D] 17. A. D. 1056. Herimannus, comes orientalium Francorum, obiit 6 Kal. Febr.---Gebehardus Ratisponensis episcopus, imperatoris Heinrici patruus, hostis occulte pessimus deprehensus et convictus atque custodiae mancipatus, sed misericorditer tractatus, [Col. 0940A] exilio remittitur et sedi pristinae restituitur.---Gotefridus dux ad deditionem venit.---Magna cedes a Luiticis in christianos facta est; quorum quidam gladio, quidam fugientes in aqua perierunt; inter quos Willehelmus marchio occiditur.---Hisdem temporibus multi diversarum principes provinciarum perierunt; fames multas regiones afflixit, egestas et penuria undique prevaluit, multaque mala tunc temporis facta sunt.---Heinricus imperator pro his rebus corde tenus dolore compunctus, infirmari coepit, et perductus ad mortem, sapienti usus consilio, ab omnibus quibus potuit veniam petiit, quibusdam predia quae abstulit restituens, cunctis qui contra eum et regnum culpas dampnabiles fecerunt relaxans; filium quoque suum Heinricum Romani [Col. 0940B] pontificis cunctorumque pontificum et principum regni electione regem constituit. His et aliis, prout vitae possibilitas admisit, bene dispositis, 3 Non. Octobr. hanc vitam presentem in Deo finivit * 1Kb] .---Post cujus obitum, quia filius ejus Heinricus adhuc puerulus fuit, domna Agnes imperatrix, mater pueri, regnum sub sua cura aliquamdiu tenuit ac sapienter et strenue rexit, donec principes aliqui invidia ducti, puerum matri abstulerunt, eamque regimine regni abalienaverunt; quorum numero dominus Anno Coloniensis archiepiscopus se immiscuit, qui puerum in loco qui Werida dicitur [(241*) 1Kb] navi imponens, matri abduxit (an. 1062). Quod ille qua intentione fecerit vel qualiter divino judicio placuerit, discernere non valemus; multa tamen incommoda [Col. 0940C] extunc orta et deinceps aucta, certum tenemus. Nam perinde dissensiones in regno, aecclesiae perturbatio, monasteriorum destructio, clericatus despectio, totius justiciae ac religionis conculcatio et coepit et permanet. Ipsa [** 1Kb] vero imperatrix rerum permutationes considerans, Italiam se contulit (an. 1069), et apud monasterium quod Fruteria dicitur, religiosam vitam aliquanto tempore duxit; postea Romae defuncta et in aecclesia sanctae Petronellae honorifice est sepulta.

[Col. 0940D] Anni Heinrici quarti.

1. Anno [* 1Kb] dominicae incarnationis 1057 [1474 1Kb] , ab Urbe autem condita 1808 [1475 1Kb] , Heinricus quartus, [* 1Kb] [Col. 0941A] Heinrici imperatoris filius, admodum puer, patri succedens regnare coepit ** 1Kb] ; et quando haec conscriptio facta est, anno 42 [1476 1Kb] [*** 1Kb] regnavit, 87o loco ab Augusto.---(Chr. W.) Agnes imperatrix, mater ipsius, ducatum Bajoariae suscepit.---Gebehardus, qui et Victor, pontifex Romanus, multis bene in Germania aliisque regni Romani partibus pontificum vel principum secularium consilio dispositis, Romam cum pace rediit, incipiente anni illius quadragesima. Hic etiam eodem anno finivit vitam; pro quo Fridericus, Gotefridi ducis frater, jam monachus factus, a Romanis pontifex ordinatur, et Stephanus appellatur.---Saxones, congregato exercitu, gentem efferam Luiticiorum [1477 1Kb] hostiliter invaserunt, [Col. 0941B] diversisque malis eam affligentes, Romanae ditioni subdiderunt, et acceptis obsidibus ac tributis, ad propria redierunt.---Eodem tempore quidam Fridericus et fratres ejus in Germaniae partibus tyrannidem exercentes contra imperium Romanum, ab Agnete imperatrice et principibus regni victi, ad deditionem venerunt.---Otto de Suinfurte dux Suevorum 4 Kalend. Octobr. obiit, et Ruodolfus de Rinveldon, qui postea rex [**** 1Kb] esse contendit, ducatum accepit; quod magnum fuit [1478 1Kb] seminarium earum quibus regnum perturbatur commotionum. Eundem namque ducatum, vivente adhuc Ottone duce, Heinricus imperator Berhtoldo comiti [(242) 1Kb] , qui post Carinthiorum accepit ducatum, promiserat, eique anulum suum velut hujus rei commonitorium [Col. 0941C] dederat; quem ille diligenter servans, post amborum obitum, imperatoris scilicet et ducis, imperatrici Agneti imperium tunc disponenti obtulit, eamque anulum agnoscentem pro ducatu sibi promisso commonuit. Sed quia predictus Ruodolfus mox post imperatoris obitum filiam ejus, Rumoldo Constantiensi episcopo commendatam---utrum consilio raptam an dolo nescitur---uxorem duxit, recepto jam in gratiam eundem ducatum [1479 1Kb] illi causa filiae imperatrix dedit; quod animum Berhtoldi non parum commovit. Pro qua commotione lenienda ducatus Karinthiorum ei committitur (an. 1061), quem postea filio suo aequivoco ipsius rogatu rex Heinricus commisit; sed postmodum quorundam instinctu eundem ducatum [Col. 0941D] Luitolfo [1480 1Kb] consanguineo suo dedit, sicque patrem et natum parvipendens, offendit. Unde quasi renovata priore injuria cum Berhtoldus dux permoveretur omnia consiliorum machinamenta, quibus satis [1481 1Kb] pollebat, ad hoc vertebat, ut ab utroque, id est rege et Ruodolfo, se ulcisceretur, ab hoc scilicet, quoniam a ducatu sibi promisso se subplantavit, ab illo vero [1482 1Kb] , quia se accepto privavit. Multae interim causae quae inconsulte tunc gerebantur sibi concurrebant et huic machinationi occasiones prebebant: Otto dux Bajoariorum dejicitur; Chuonradus [Col. 0942A] genere Suevus a militibus regis interficitur (an. 1070), et quasi a rege jussum sit, ipsi crimen indicitur. Conspirat igitur Otto in Saxonia, Berhtoldus in Suevia; fiunt motus et conventus utrobique, in quibus odia in regem suscitantur et invidiae; multa quoque interea in regno fiebant; quae utrosque populos justis et necessariis ut videbatur causis, ne regi adhererent, avertebant; eoque [***** 1Kb] ; res perducta est, ut Ruodolfus in dampnationem sui regnum invaderet dominumque suum regem deponere aut interficere quereret (an 1076). Sed haec res quem effectum haberet, nec rusticos latet.

[Col. 0942B] 2. A. D. 1058. Fridericus [* 1Kb] , qui et Stephanus, pontifex [Col. 0942C] Romanus, vitam finivit, et Alexander Lucensis episcopus ei successit. Hujus tempore Hiltibrandus, postea pontifex, archidiaconatus officio functus est Romae.

3. A. D. 1059.

[Col. 0942D] 4. A. D. 1060. Luitpoldus archiepiscopus Mogontinus [* 1Kb] obiit [** 1Kb] ; cui Sigifridus Fuldensis abbas successit; qui postea cum aliis contra dominum suum regem consensit.

6. A. D. 1062. [* 1Kb]

[Col. 0943A] D. 1063. [* 1Kb]

[Col. 0943B] 8. A. D. 1064. Sigifridus episcopus Mogontiacensis et Guntherus Babenbergensis et Willihelmus Trejectensis * 1Kb] aliique quam plures presules vel nobiles multo comitatu Hierosolimam tendentes, multas infestationes a barbaris perpessi sunt, tandemque [Col. 0943C] perventione fruentes optata, numero et rebus admodum attenuati, redierunt.

9. A. D. 1065. Guntherus episcopus Babenbergensis ab Hierosolima rediens, in Pannonia moritur, perlatusque Babenberg, ibi sepelitur; post quem Herimannus ordinatur.---Gozwinus comes in epyscopio Wirciburgensi tyrannidem exercens, a comitibus Adelberonis presulis occisus est.

10. A. D. 1066. Cometes per totum orbem diu apparuit. [* 1Kb] ---Eodem anno Anglia per Willihelmum Nortmannicum miserabiliter afflicta tandemque subacta, ipse rex ejus effectus est. Qui mox omnes pene regni ejusdem presules exilio, nobiles vero [Col. 0943D] morti destinavit, mediocres autem suis militibus in servitutem, uxores indigenarum universorum advenis in matrimonium subjugavit. [*2 1Kb]

11. A. D. 1067. [* 1Kb] Heinricus rex Berhtam, Ottonis [Col. 0944A] cujusdam Italici et Adelheidae filiam, accepit uxorem, nuptias celebrans Triburiae.

12. A. D. 1068. Heinricus [* 1Kb] rex adolescentiae usus libertate, Saxoniam solam ex omni Romano imperio coepit incolere, principes despicere, nobiles obprimere, inferiores sustellere, venatui, lusibus ceterisque hujusmodi exercitiis plus quam justiciis faciendis, ut incusatus est, operam dare, filias illustrium quibuslibet obscure natis conjugare, privata [Col. 0944B] presidia, nimirum potentibus regni non satis fidens, instituere. His discordiae seminariis contigit regi quam plurimos insidiatores tam vitae quam regni succrescere. Qui tamen cum maturitatis necdum plene attigisset annos, erant qui non tam ipsum quam Adelbertum [1484 1Kb] Premensem archiepiscopum culpandum judicarent, quod ejus consilio haec omnia ageret.

13. A. D. 1062 [1485 1Kb] Agnes imperatrix, mater regis Heinrici, tedio affecta, vel potius divinitus compuncta, ducatum Bajoariae deposuit, et regni gubernacula penitens [1486 1Kb] contempnens pro Christo, Romam se contulit, ibique dignis poenitentiae fructibus [Col. 0944C] mira inserviens humilitate, post aliquot annos in Domino presentem vitam finivit. [* 1Kb]

14. A. D. 1070 [1487 1Kb] . Teti marchio non sine Saxoniae principum consilio tyrannidem in partes regias orditur, quae tamen mox caelesti simul et terrena majestate compescitur, scilicet castellis suis Bichilingon et Schidingon [(243) 1Kb] a rege destructis, filio suo, aeque militari viro, a proprio servo interempto, ipsoque communi morte in brevi finito. [*1 1Kb]

15. A. D. 1071. Otto dux Bajoariae ducatum amisit. Hic itaque Saxo genere, vir amplissimae nobilitatis, prudentia rebusque bellicis perpaucis erat [Col. 0944D] comparabilis, et in tanta apud universos primates excellentia habitus, ut rex, qui jam Saxonibus omnino [1488 1Kb] susspectus et invisus erat, ipsum contra se in regni fastigium elevari posse formidaret, si [* 1Kb] res sua secus cederet. Hinc perversitatis materiam arripiens quidam Egino, mediocri loco natus, rebus admodum tenuis, audacia tantum et nequitia satis diffamatus, patrocinantibus sibi quibusdam regis fidelibus, curiam irrepsit, et magnum illum heroam [Col. 0945A] qui se nunquam noverat, secum de regis nece tractasse commentus est; se ipsum etiam ut mos est, potestati regiae vadem obtulit, quousque campionis duello cum duce confligens, vera comprobaret quae retulit. Quid multa? Placitis vel colloquiis regalibus, uno Mogontiae, altero Goslariae condictis, Otto cum Eginone, utpote dux cum latrone, primas cum ignobili, congredi contempsit, sua tamen innocentia vel Eginonis improbitas minime [** 1Kb] latuit. Sic ducatum Bajoariae Otto [1489 1Kb] ut reus majestatis amisit, quem Welefo quidam illustris et acer atque bellicosus, natu Suevus, accepit; idque tam principalis discordiae semen in perpetuos heu! praeliorum et seditionum, praedarum et incendiorum, scismatum etiam et heresium atque mortium lamentabiles [Col. 0945B] fructus germinavit atque succrevit.

16. A. D. 1072. Rex Ottonem usquequaque persecutus [(244) 1Kb] , quam plures munitiones ejus destruit, predia vastat, et ut vere rei publicae hostem omnino eum delere pertractat. Econtra ille militibus electis instructus, ipse quoque manu fortissimus et animo nimis efferatus, quia regiis copiis confligere non poterat, nunc preda, nunc flammis, nunc etiam ferro, quacumque se [1490 1Kb] fors [1491 1Kb] obtulit, suas injurias ulcisci satagebat (ann. 1073). Ipso denique mediante, non cessat gens Saxonum, ut est animis acerrima, conjurationem adversus regem unanimi conspiratione [Col. 0945C] confirmare, accusationes blasphemas [1492 1Kb] et inauditas ad sedem apostolicam in illum referre, sociosque sibi ex omni regno Teutonico litteris et nunciis assciscere. Nam primo Sigifridum Mogontinae sedis metropolitanum; Adelbertum Wormaciensem, Adelberonem Wirciburgensem, Gebehardum Salzburgensem aliosque quam plures praesules [* 1Kb] , indeque per ipsos etiam papam Alexandrum [** 1Kb] sibi fautores efficiunt. Quidam quoque summae sanctitatis virum Annonem archiepiscopum Coloniensem conjurationis ejusdem conscium asserunt. Quorum insidiis rex territus, Saxonia cessit, et in aliis regni partibus agendis rebus institit.

[Col. 0945D] 17. A. D. 1073. Anno [* 1Kb] Coloniensis episcopus et Herimannus Babenbergensis Romam missi sunt, pecuniam quae regi debebatur congregandi gratia. Qui legatione peracta reversi, litteras Alexandri apostolici [(245) 1Kb] detulerunt, regem vocantes ad satisfaciendum pro symoniaca heresi aliisque nonnullis [Col. 0946A] emendatione dignis, quae de ipso Romae [1493 1Kb] fuerant audita. Post haec Saxones adjiciunt etiam presidia multa construere---necdum enim plures [** 1Kb] habebat Saxonia 1494 1Kb] munitiones [(246) 1Kb] ---, insuper castella, quae rex dudum aedificaverat, funditus evertunt; inter quae precipuum iliud castrum quod Harcesburg [1495 1Kb] dicebatur diruunt, monasterium et claustrum canonicorum quod ibi erat, multa furentes audacia, solo tenus dejiciunt; et quod dictu nefas est, innocentis cujusdam filii regis ibidem sepulti ossa in contumeliam patris de sepulcro projiciunt. [*** 1Kb]

[Col. 0946B] 18. A. D. 1074. Beatae [* 1Kb] memoriae Alexandro papa defuncto [(247) 1Kb] , Hiltebrandus, qui postea Gregorius [** 1Kb] dictus est, professione monachus et archidiaconus, Romanae sedi successit; sub quo Romana res publica et omnis aecclesia novis et inauditis scismatum erroribus periclitari coepit. Qui cum absque regis consensu, solis tantum Romanis faventibus, hunc apicem conscendisset, sunt qui illum non canonice constitutum, sed tyrannice papatum sibimet asseverent usurpasse. Pro qua re et a nonnullis episcopis abdicatus [1496 1Kb] est. Hic regem Heinricum crebris nunciis et epistolis denuo ad synodalia responsa vocavit. [*** 1Kb] . [*1 1Kb]

[Col. 0946D] 19. A. D. 1075. Heinricus rex, manu valida tam ex Alemannia quam Bajoaria et Germania atque Boemia congregata, Saxones petit, eisque juxta Unstruot fluvium congreditur; et non modica strage utrimque peracta, tandem victoria potitus revertitur. Ibi Ruodolfus dux Alemanniae atque Burgundiae, [Col. 0947A] qui postea regnum invasit * 1Kb] , fortiter cum suis pro rege dimicasse notatus est.---Herimannus [** 1Kb] Babenbergensis episcopus ob heresim symoniacam auctoritate Hiltibrandi papae deponitur, eique Ruotpertus a rege subrogatur.---Anno Coloniensis archiepiscopus, plenus sanctitatis meritis [1499 1Kb] , defunctus est, et in monasterio Sigibergensi, quod ipse construxerat, positus. Cui [*** 1Kb] Hildolfus successit. [*2 1Kb]

[Col. 0947B] 20. A. D. 1076. [*3 1Kb] Habitum est concilium apud Wormaciam, ubi presente rege Heinrico, universi pene Teutonici episcopi preter Saxonicos Hiltibrandum papam [1500 1Kb] abdicarunt, mittentes ad illum epistolam, post multas culpationes in illum injectas ita conclusam [(248) 1Kb] . Quia ergo et introitus tuus tantis perjuriis est iniciatus, et aecclesia Dei tam gravi tempestate per abusionem novitatum tuarum periclitatur, et vitam conversationemque [1501 1Kb] tuam tam [1502 1Kb] multiplici infamia dehonestasti: oboedientiam, quam tibi nullam promisimus, nec de cetero ullam servaturos esse renunciamus; et quia nemo nostrum, ut tu publice declamabas, tibi hactenus fuit episcopus, tu quoque [Col. 0947C] nulli nostrum amodo eris apostolicus. [* 1Kb] Eodem [1503 1Kb] itaque anno circa 18 [(249) 1Kb] Kal. Octob. colloquium maximum apud Oppenheim factum est, ubi pene totius regni principes, sed maxime Saxonum et Alemannorum, subjectioni regis renunciabant, causam pretendentes, quod a duobus jam apostolicis vocatus ad satisfactionem non venisset, et pro hoc contemptu sententiam excommunicationis in Romana synodo a papa accepisset, cum ipse tamen inauditus et absens fuisset. Hac commotione coactus rex, Romam humiliter, utpote veniam ab apostolico postulaturus, inimicis non sperantibus, tetendit; inventoque papa in opido Canusino, ibi [(250) 1Kb] per triduum ante portam castri, deposito omni regio cultu, discalciatus et laneis indutus, perstitit; nec prius [Col. 0947D] cum multo fletu apostolicae miserationis auxilium et consolationem [1504 1Kb] implorare destitit, quam omnium qui ibi aderant precibus et lacrimis intercedentibus, laxato tandem anathematis vinculo, in communionis [Col. 0948A] gratiam et sinum matris aecclesiae receptus est, acceptis ab eo correctionis in futurum vitae suae securitatibus multis.---Inter haec quae gesta sint, totus jam mundus sui commotione testatur. Sed quia quidam dicunt, ipsius papae auctoritate et consilio Ruodolfum in regno sublimatum, quidam vero negant, Heinricum regem ab eo fuisse excommunicatum: ejusdem papae dicta quaedam, super his potissime, non incongruum videtur annotare. Ait enim in quadam epistola ad universos Teutonici regni principes missa [(251) 1Kb] : Audivimus, quosdam inter vos de excommunicatione, quam [1505 1Kb] in regem fecimus, dubitare, ac querere, utrum juste excommunicatus sit an injuste? Ammonuimus eum, ut poenitentiam ageret de factis suis; verum ipse indigne ferens se [1506 1Kb] a [Col. 0948B] quoquam reprehendi, non solum a perpetratis ad emendationem revocari non potuit, sed ampliori furore correptus, non prius cessavit, donec omnes fere Italiae episcopos, in Teutonicis vero partibus quotquot potuit, circa fidem Christi naufragare fecit, dum eos beato Petro et apostolicae sedi debitam oboedientiam et honorem a domino nostro Jesu Christo concessum abnegare fecit. Pro his illum causis, primum videlicet, quod ab eorum communione, qui pro sacrilegio et reatu symoniacae heresis excommunicati sunt, se abstinere noluit, deinde quod pro criminosis actibus poenitentiam non dico suscipere, sed nec promittere voluit, synodali judicio eum [1507 1Kb] excommunicavimus.---Item in alia epistola [(252) 1Kb] post datam reconciliationem: Solam, inquit, ei communionem reddidi, [Col. 0948C] non tamen in regno, a quo eum in Romana synodo deposueram, restauravi. Et quibusdam interpositis: Episcopi, inquit, et principes ultramontani, audientes illum non servare quod michi promiserat, quasi desperati de eo, sine consilio meo elegerunt sibi Ruodolfum in regem. [*1 1Kb]

[Col. 0949A] 21. A. 1509 1Kb] D. 1077. Ruodolfus [* 2Kb] indigena Sueviae, quae [1510 1Kb] regalis omnino stemmatis est aliena, mediantibus Sigefrido metropolitano et Adelberone Wirciburgensi episcopo, Berhtolfo quoque duce Carinthiae ac predicto Ottone aliisque nonnullis principibus, in presentia quorundam Romanae sedis legatorum, non voluntarie annuentium, apud Forheheim in regem elevatur. A quibus etiam deductus Mogontiam, in media quadragesima 12 [(253) 1Kb] Kalend. April. a Sigifrido episcopo in regem ungitur. Ubi eodem die, pessimo auspicio, sedicione facta, multa turba vulgi caesa est ab ejus militibus [** 1Kb] ; unde [Col. 0949B] vulgus accensum in ipsos exarsit, magnisque ictibus multos obtruncans, ceteros in curtem palatii fugavit, ipsasque regias aedes incendere voluit, nisi quod episcopus Sigifridus pro veloci discessione Ruodolfi obsidem se interposuit. Ita Ruodolfus et cuncti qui cum eo venerunt ejecti sunt; ipse quoque Sigifridus episcopus magnis blasphemiis eliminatus, Mogontiam non intravit amplius. Collecto dehinc a Saxonia exercitu copioso (Aug.), Ruodolfus Wirciburgenses, Heinrico regi fidem servantes et tam episcopum suum Adelberonem quam se contempnentes, obsedit; sed jam diversis machinis ad urbis obpugnationem instructis, terrore Heinrici regis, circa [1511 1Kb] Kalend. Jul. ab Italia reversi, inacte regreditur.---Heinricus autem rex Alamanniam cum exercitu [Col. 0949C] petit (an. 1078), ibique quendam ex indigenis Hugonem [(254) 1Kb] aliosque sibimet inibi rebelles, non sine magna ejusdem provinciae vastatione, debellat. Berhctoldus [1512 1Kb] autem de Zaringon, dux quondam Carinthiae, in quodam oppido suo Lintperge [(255) 1Kb] naturaliter munito positus, dum videret ex arbitrio regis impune cuncta vastari, pre dolore [* 1Kb] animi dicitur eo morbo quem medici frenesin vocant occupatus fuisse, septemque diebus postea superstes, multa amentiae verba quasi delirans protulisse, sicque vitam finisse.---In ea expeditione Uto Trevirorum archiepiscopus defunctus est. [*1 1Kb]

[Col. 0950B] 22. A. D. 1078. Heinricus rex properanti contra se cum multo exercitu Ruodolfo juxta Strowi occurrit; initoque praelio (Aug. 7), non pauci ex his atque illis prosternuntur, ac incerta fit victoria, utrisque certatim fugientibus ad propria. Ubi a vulgaribus hominibus Wecil Magadeburgensis archiepiscopus in fuga occiditur, sive, ut quidam dicunt, suspenditur, Magnus dux despoliatur, Herimannus comes, ejusdem Magni patruus, et Adelbertus Wormaciensis episcopus comprehensi, ac plurimi de [Col. 0950C] militibus Saxonicis turpiter sunt interempti. Ex parte quoque regis [1513 1Kb] Heinrici Poppo [(256) 1Kb] , vir mire fortis, occubuit. [*2 1Kb]

23. A. D. 1079. Iterum bellum fit inter Heinricum et Ruodolfum in loco qui dicitur Fladehcheim [(257) 1Kb] , hieme nimis aspera (an. 1080, Jan. 27); ubi in primo congressu Saxones terga vertunt [1514 1Kb] . Ibi dux Boemiae Fratizlaus regalem lanceam Ruodolfi adeptus est; quae exinde permissione regis Heinrici semper quemvis illius gentis ducatu insignem in omni festiva processione precedit. At rex Heinricus propriis castris redditus, de armigeris quos reliquerat pene nullum invenit; una quippe ex legionibus [Col. 0950D] Saxonum in primo congressu pugnam deserens, quia obscurus erat aer, furtim castra regis invasit, multosque pueros comprehendens, strangulabat eos multaque abradens spolia, fugam iniit. Rex autem, dimisso exercitu, in orientalem Franciam cum paucis divertit. [*3 1Kb]

[Col. 0951A] 24. A. D. 1030. Cum aqud Brixinam Noricam triginta episcoporum conventus necnon et optimatum exercitus, non solum Italiae, sed et Germaniae, jussu regis Heinrici congregaretur (Jun. 25), factus [Col. 0951B] est omnium consensus adversus Hiltibrandum papam, cognominatum Gregorium septimum, quem pseudomonachum totiusque vesaniae pestiferum principem et precipue sanctae Romanae sedis invasorem affirmantes, ab apostolica sede depellendum, quamvis absentem, dijudicabant, et Wigpertum Ravennensem archiepiscopum ipsi subrogandum eligebant. Hujus decreti * 1Kb] [(259) 1Kb] conclusio haec est: Quia, inquiunt, illum constat non a Deo electum, sed a se ipso in fraude ac pecunia imprudentissime objectum, qui aecclesiasticum subvertit ordinem, qui christiani imperii perturbavit regnum, qui regi katholico ac pacifico corporis et animae intentat mortem, qui perjurum defendit regem, qui inter concordes seminavit discordiam, inter pacificos lites, inter fratres scandala, [Col. 0951C] inter conjuges divortia, et quicquid quieti inter pie viventes stare [1515 1Kb] videbatur concussit: nos auctore Deo congregati in unum, legatis ac litteris freti decem et novem episcoporum die sancto preteriti pentecostes Mogontiae congregatorum, contra eundem Hiltibrandum procacissimum, sacrilegia ac [1516 1Kb] incendia predicantem, perjuria et homicidia defendentem, katholicam et apostolicam fidem de corpore et sanguine Domini [1517 1Kb] in questionem ponentem, heretici Berengarii antiquum discipulum, divinationum ac somniorum cultorem, manifestum nicromanticum, phytonico spiritu laborantem, et idcirco a vera fide exorbitantem, judicamus canonice deponendum et expellendum, et nisi ab ipsa sede his auditis descenderit, in perpetuum condempnandum. Facta sunt autem [Col. 0951D] haec 7, Kal. Julii, feria 5 indict. tercia.---Scripsit post haec Anshelmus Lucensis episcopus epistolam ad eundem [** 1Kb] Wigpertum, in qua illum prevaricatorem ac superbum cognominat, inter alia subinferens: Ut ergo de beato Gregorio patre nostro dicam, [Col. 0952A] quod de Cornelio scripsit beatus Cyprianus, factus est episcopus de Dei et Christi ejus judicio, de clericorum pene omnium, et ut verius dicam, omnino omnium testimonio, de plebis quae tunc aderat suffragio, de sacerdotum antiquorum et bonorum virorum collegio, cum nemo ante se factus esset, cum Alexandri locus, id est cum locus Petri et gradus sacerdotalis kathedrae vacaret. Quo occupato, et de [1518 1Kb] Dei voluntate atque omnium nostrum consensu ordinato, quisquis jam episcopus voluerit fieri, foras fiat necesse est, nec habet aecclesiasticam ordinationem, qui aecclesiae non tenet unitatem. Quisquis ille fuerit, licet multum de se jactans, sibi plurimum vendicans, prophanus est, alienus est, foris est; et cum post primum secundus esse non possit, quisquis post unum, [Col. 0952B] qui solus debet esse, factus est, jam non secundus ille sed nullus est. Haec priori sententiae valde contraria scripsit Anshelmus episcopus, vir literis apprime eruditus, ingenio acutissimus, facundia precipuus, et quod omnibus majus est, in Dei timore et sancta conversatione nominatissimus, adeo ut tam in vita quam post mortem referatur miraculis clarus.---His ita gestis, rursus inter Heinricum regem [1519 1Kb] et Ruodolfum geritur bellum juxta fluvium Ellestram (Oct. 15) in quo idem Ruodolfus cecidit, sed a suis Mersiburg vivus [1520 1Kb] delatus, et in brevi defunctus, honorifice ibidem est humatus [(260) 1Kb] . Fertur [*** 1Kb] tamen, in extremis positus et abscisam dextram intuitus, ad episcopos qui forte aderant graviter susspirans dixisse: Ecce haec est manus, qua domino [Col. 0952C] meo Heinrico fidem sacramento firmavi; ecce ego jam ejus [1521 1Kb] regnum et vitam derelinquo presentem; videte, qui me solium ejus conscendere fecistis, ut recta via me vestra monita sequentem duxissetis.---Hoc etiam praelio ex parte regis Heinrici Ratpoto comes [(261) 1Kb] , regi satis fidus, interiit.

25. A. D. 1081. [* 1Kb] Rex Heinricus Italiam cum exercitu petit, Romamque perveniens in vigilia pentecostes (Mai 22), resistente sibi Hiltibrando papa cum Romanis, ante castellum sancti Petri castra posuit; ubi etiam crebris per biennium incursibus [Col. 0952D] urbanorum infestatus, parva manu multa viriliter peregit. [** 1Kb] ---Monasterium Babenbergense crematur in vigiliis paschae (Apr. 3).---Saxones et Alamanni ad colloquium venientes in orientalem Franciam, non sine magna clade ejusdem provinciae redierunt.---Bellum in orientali Bajoaria inter [Col. 0953A] Chuonradum, ducis Boemiae fratrem, et Luitpoldum 1522 1Kb] marchionem commissum est 4. Idus Mai.---Item aliud inter Alamannos et Bajoarios 3. Idus Aug. juxta Danubium apud Hochstein [(262) 1Kb] , ubi palatini comitis Chuononis filius Chuono occisus est. [*1 1Kb] .

[Col. 0953B] 26. A. D. 1082. Herimannus quidam, vir prepotens ac nobilis ex Germania, a Sazonibus et Alamannis rex constituitur [(263) 1Kb] . Cui cum suis in partibus, hoc [* 1Kb] est in Lotharingia vel Germania, nemo bellicis in rebus atque divitiis posset aequiperari, sumpto regis nomine tam suis quam alienis coepit in brevi despectus haberi.

27. A. D. 1083. Herimannus cum paucis orientalem Franciam hostiliter invadit, et per eandem partem visus est quasi equitum discurrens exercitus, quorum tamen vestigia nullo modo poterant agnosci.---Heinricus rex pascha celebravit apud Sanctam Rufinam, moxque Romam tendens, castra posuit [Col. 0953C] ubi et prius, ad occidentalem partem castelli sancti Petri, captaque est urbs 4 Non. Junii, feria sexta ante octavam pentecostes. Hoc tempore Hiltibrandus papa in castello Crescentii, quod vulgo domus Theoderici appellatur, inclusus, exspectabat eventum rei. Rex vero in Palatino monte munitionem instituens, non paucos quos in presidio posuerat, ingravescente super eos aestatis insueto fervore, amisit; sed et alios de exercitu multos eadem mortalitas absumpsit.---Eodem tempore legati Grecorum venerunt, munera multa et magna in auro et argento vasisque ac sericis afferentes.---Romani autem viginti obsides regi dantes [1523 1Kb] ex nobilibus, petierunt diem constitui, in quo papa et omnes senatores in [1524 1Kb] presentiam ejus venirent [1525 1Kb] . Qui [Col. 0953D] diem statuens Kal. Novembris, ipse ad montana conscendit intrante Julio, ibique commorans usque ad [Col. 0954A] statutum tempus [1526 1Kb] , Romam rediit (Nov.); sed [1527 1Kb] papa in presentiam ejus non venit. [* 1Kb] Unde Romani commoti, manus regi dederunt, Hiltibrandum [1528 1Kb] vero papam unanimiter [1529 1Kb] abdicarunt. Qui occulte fugiens, Salernam secessit, ibique [1530 1Kb] ad diem mortis suae permansit.---Eodem anno Welefo, Bajoariorum antea [** 1Kb] dux, Augustam civitatem [1531 1Kb] summo mane intravit [(264) 1Kb] , Sigifrido [1532 1Kb] episcopo vix evadente, Wigoldum quendam, ejusdem loci canonicum, intronizavit.

28. A. D. 1084. Heinricus [1533 1Kb] natale Domini Romae apud Sanctum Petrum celebravit, circa Kalendas vero Februarii in Campaniam transiens, [Col. 0954B] ipsam [1534 1Kb] et magnam Apuliae partem cepit. Post haec per legatos Romanorum rogatus ut pacificus rediret, Romam rediit, et ad portam Lateranensem castra ponens, omnes [1535 1Kb] dediticios [1536 1Kb] accepit, ipsisque [* 1Kb] petentibus, ut [1537 1Kb] , quia Hiltibrandus ab ipsis abdicatus aufugerat, Wigpertum [1538 1Kb] Ravennatem [1539 1Kb] episcopum eis apostolicum preficeret, 11 Kalend Aprilis [(265) 1Kb] , feria 6 ante diem palmarum, multis stipatus, cum magna gloria intravit, ducens secum predictum [** 1Kb] episcopum. Qui sequenti dominica (Mart. 24) per multos pontifices [1540 1Kb] , apostolico nomini dicatus, nomenque Clementis accipiens, reverenter [*** 1Kb] est intronizatus. A quo rex cum regina Bertha [1541 1Kb] in [1542 1Kb] sancta dominica paschae imperiali benedictione sublimatus [Col. 0954C] est. [**** 1Kb] Post haec imperator Heinricus de Italia digrediens, Augustam civitatem [1543 1Kb] ab Alamannis invasam obsedit et cepit [1544 1Kb] .---Defuncto Sigifrido archiepiscopo Mogontino, Wecil [1545 1Kb] successit.

[Anni imperii Heinrici quarti 1.]

29. 2. A. D. 1085. Synodus Mogontiae habetur (Mai.), cui interfuit imperator; ubi presentibus legatis Romanorum [* 1Kb] , omnes episcopi rebelles imperatori deponendi [1546 1Kb] judicantur, ceteri [1547 1Kb] vero anathemate, ut [1548 1Kb] videbatur, condempnantur. Ibi [Col. 0954D] etiam communi consensu atque consilio constituta est pax Dei [(266) 1Kb] . Non multo post substitutis ab [Col. 0955A] imperatore per parrochias abdicatorum presulibus, in locum Adelberonis Meginhardus [1549 1Kb] , conversatione probabilis, litteris etiam [1550 1Kb] et ingenio atque facundia nulli pene secundus, Wirciburgensi aecclesiae presul ordinatur. [** 1Kb] ---Recepto jam a Saxonibus pacifice imperatore Heinrico, quidam marchio (267) 1Kb] Eggibertus [1551 1Kb] , imperatoris etiam [1552 1Kb] consanguineus, armis strenuus et animosus atque ditissimus, iterum in Saxonia contra imperatorem tyrannidem suscitavit. Qua cognita, imperator in Franciam propere rediit.---Eodem anno condicto tam ab inimicis quam amicis [1553 1Kb] imperatoris [1554 1Kb] colloquio in Thuringia (Jan. 20), in [1555 1Kb] loco qui Berchach [1556 1Kb] dicitur [(268) 1Kb] , conveniebant ex utraque parte quicumque sapientissimi de optimatibus judicabantur, [Col. 0955B] canonum auctoritate probaturi, cui parte justitia faveret; imperatore tamen absente; sic enim ipse consensit. Electis igitur [1557 1Kb] satis litteratis et eloquentibus viris, hinc Wecilone [1558 1Kb] Mogontino [1559 1Kb] , illinc Gebehardo [1560 1Kb] Salzburgensi archiepiscopis, disputatio coepta est. Affirmat Gebehardus [1561 1Kb] , proponente hoc prius Wecilone [1562 1Kb] , imperatorem non [1563 1Kb] injusto judicio tam regno quam communione apostolici sententia privatum; econtra [1564 1Kb] Wecil [1565 1Kb] , dominum suum prejudicium non minus a papa quam a principibus passum contendit, dum ipso apud Canusium [1566 1Kb] in satisfactione posito, immo jam a papa in communionem recepto, alterum super se regem elevarent. Adjecit etiam idem Mogontinus, quod imperator, diu jam [1567 1Kb] a Saxonia depulsus [Col. 0955C] et regnandi copia etiam ab illa dissensione quae ante Ruodolfum facta prescribitur spoliatus, nec vocari nec judicari nec dampnari canonice debuisset. Hoc Gebehardus [1568 1Kb] improbare nitens, asserit [1569 1Kb] , neminem per [1570 1Kb] hoc divinis absolutum legibus, si forte sua qualibet re familiari fuerit spoliatus, quanto minus rex, qui Saxonia, quae non suum dumtaxat predium, sed Domini sit regnum, qui Daniele vel ipso rege Nabuchodonosor teste (Dan. IV, 14) cuicumque voluerit dat illud; cum etiam ante amissam Saxoniam prius ab Alexandro, dehinc a Hiltibrando vocatus, satisfacere contempsisset. Sic itaque [1571 1Kb] utrimque parte sua favente atque [1572 1Kb] acclamante, [1573 1Kb] discessum est.---Notum [*** 1Kb] tamen est, quod eandem sententiam adversarii [Col. 0955D] imperatoris tanto insequebantur [1574 1Kb] zelo, ut, habito postmodum in Quitilingoburg [1575 1Kb] concilio [Col. 0956A] (April.), ubi Otto episcopus Ostiensis interfuit legatus Hiltibrandi papae, ipsam [1576 1Kb] nimium [1577 1Kb] ventilantes heresim Wecilonis ipsumque [**** 1Kb] heresiarchum [1578 1Kb] appellarent, contra fidem scilicet illum dogmatizasse culpantes, quod, quamdiu quis suis spoliatus [1579 1Kb] sit rebus, divinis non subjaceat legibus.---Hiltibrandus papa, qui et Gregorius septimus, apud Salernam moritur (Mai. 25) et ibidem in aecclesia sepelitur. Cui Northmannorum et Mathildis illius potentissimae per Italiam feminae cunctorumque [***** 1Kb] ejusmodi sectam emulantium assensu, Desiderius, cardinalis Romanus et abbas Casinensis, verus Christi famulus, licet multum corde simul et corpore renitens, substituitur [****** 1Kb] (an. 1086); sed cum infirmitate gravi laborans, ad summum [Col. 0956B] hunc [1580 1Kb] apicem invitus, immo captivus proveheretur, precibus optinuit, ut infra non multos dies ex hac vita tolleretur [(269) 1Kb] (an. 1087). Post haec per eosdem electores et ordinatores predictus [1581 1Kb] Otto episcopus Ostiensis eidem officio delegatur (an. 1088), mutatoque [******* 1Kb] Romano more vocabulo, Urbanus appellatur.

[Col. 0956C] 30. 3. A. D. [1583 1Kb] 1086. Heinricus imperator Saxoniam vastat.---Wirciburg a Saxonibus et Alamannis obsidetur (Jul.). Ad quam liberandam imperator copiosum tam peditum quam equitum congregat exercitum, pugnaque juxta Bleihefelt commissa (Aug. 11), digreditur absque victoria. Mox urbe ab hostibus capta, episcopus Adelbero introducitur, relictoque cum eo militari presidio, ad propria quisque proficiscitur. Sed paulo post eadem urbs ab imperatore recipitur, expulsoque Adelberone cum suis, Meginhardus restituitur.

31. 4. A. D. 1087. Herimannus [(270) 1Kb] , falso [* 1Kb] regis nomine deposito, permissione imperatoris ad propria reversus, post paucos dies in cujusdam oppidi obsidione interiit. [*1 1Kb]

[Col. 0957A] 32. 5. A. D. 1088. Berhta imperatrix obiit, et Spirae sepulta est.---Buggo Halberstatensis episcopus occiditur Goslariae [(271) 1Kb] ---Augusta [* 1Kb] urbs insidiis Suevorum in coena Domini [(272) 1Kb] capta, secunda [1584 1Kb] feria paschae destruitur (Apr. 13-17); et Sigifridus ejusdem urbis episcopus custodiae mancipatur. Wigoldus vero, invasor ejusdem aecclesiae, intra paucos dies moritur.---Meginhardus episcopus Wircibugensis obiit; cui Emehardus successit, vivente adhuc Adelberone [1585 1Kb] .---Wecil archiepiscopus Mogontinus obiit; cui Ruothardus successit. [** 1Kb] . [*2 1Kb]

[Col. 0957B] 33. 6. A. D. 1089. Otto Ratisponensis episcopus moritur; pro quo Gebehardus adolescens constituitur.---Imperator nuptias Coloniae celebravit, quandam Utonis [* 1Kb] marchionis viduam, Ruscorum regis filiam, ducens uxorem. Post haec congregato exercitu, oppidum quoddam marchionis Eggiberti in Thuringia positum nimis firmum, Gliche dictum [1586 1Kb] [(273) 1Kb] , obsedit. In vigilia vero natalis Domini, dominico scilicet die, cum magna pars primatum [Col. 0957C] ob diem festum jam abiret, Eggibertus suis consulens, audacter imperatorem invadit, et naviter primo resistentem, tandem cedere compellit. Ibi Burchardus Losannae episcopus, qui ea [1587 1Kb] die sacram imperatoris lanceam ferebat, occisus [1588 1Kb] est.

34. 7. A. D. 1090. Heinricus imperator Italiam rursus ingreditur, ibique fere per septem annos moratur.---Predictus Eggibertus a quibusdam imperatoris fidelibus in quodam molendino pausandi gratia deprehensus, turpiter occubuit.---Adelbero Wirciburgensis de sede sua jam diu depulsus, in Bajoaria moritur [1589 1Kb] , ibique in monasterio suo Lambahc sepelitur [(274) 1Kb] .

35. 8. A. D. 1091. Visi sunt per multas regiones [Col. 0957D] vermiculi nimis ignoti, non longe a terra volantes, hoc est ut vel manu vel virga tangi possent, grossitudine quidem muscis aequales, sed longitudine satis deductiores; quorum tam infinitus extitit exercitus, ut unum pene miliarium in latitudine, duo [Col. 0958A] vel tria in longitudine viderentur occupare, densitate vero sua ipsam solis lucem terris negare. Per quam prodigiosam visionem illam, quae post quadriennium facta est, Hierosolimam tendentium profectionem quidam interpretati sunt figurari.

36. 9. A. D. 1092. Pestilentia [1590 1Kb] magna facta est hominum atque pecudum.

37. 10. A. D. 1093. Fratislaus [1591 1Kb] dux Boemiae in venatu repente cadens de equo, subitanea morte obiit [(275) 1Kb] .---Chuonradus, imperatoris filius et Berhtae imperatricis, patri rebellasse infamatur. [* 1Kb] ---Visus est splendor quidam quasi facula volans per aerem ab oriente in occidentem.---Eclypsis solis facta est 9 Kalend. Octobris hora tercia, et mortalitas magna subsecuta est.

[Col. 0958B] 38. 11. A. D. 1094. Aecclesia mortalitate immensa incredibiliter vastata est, insuper pestilentia, turbinibus, imbrium inundationibus diversisque cladibus nimium afflicta.

39. 12. A. D. 1095. Ladizlaus rex Pannoniae, misericordiae operibus plenus, vitam finivit in Domino.---Luitpoldus quoque marchio, necnon Heinricus palatinus comes [1592 1Kb] obierunt. [*3 1Kb]

40. 13. ANNO DOMINI MXCVI.

Welefo, dux antea Noricus, qui ab imperatore jam dudum abjuraverat et ob id ducatum perdiderat, [Col. 0958C] in gratiam ejus rediit ducatumque recepit.

Signum in sole apparuit 5 Non. Mart., feria secunda incipientis quadragesimae. Diversa quoque prodigia mundus parturisse ubique referebatur. [* 1Kb] Mox ex omnibus pene terrae, sed maxime ab occidentalium regnorum partibus, tam regum et nobilium quam etiam [1593 1Kb] vulgi utriusque sexus innumerabiles turmae armata manu Hierosolimam tendere coeperunt [** 1Kb] , excitati scilicet in zelum frequentibus nunciis super obpressione dominici sepulchri ac desolatione omnium aecclesiarum [1594 1Kb] orientalium, quas gens ferocissima Turicorum per aliquot annos suo subactas dominio inauditis calamitatibus jam jamque deleverat. Quibus [*** 1Kb] , ut dictum est, subvenire statuentes, sicut diversis agminibus, ita [Col. 0958D] diversis et incertis plerique ducibus properabant. [**** 1Kb] Primi namque Petrum quendam monachum sequentes, quem [***** 1Kb] tamen postea [1595 1Kb] multi hypocritam fuisse [1596 1Kb] dicebant, ad 15000 estimati, per Germaniam indeque per Bajoariam atque Pannoniam pacifice [Col. 0959A] transiebant; quam plurimi vero navali per Danubium vel per Alamanniam pedestri itinere, aliique ad 12000 per Saxoniam atque Boemiam a quodam presbitero Folcmaro [1597 1Kb] , itemque nonnulli a Gotescalco presbitero per orientalem Franciam ducti sunt. Qui et ipsi nefandissimas Judaeorum reliquias, ut vere intestinos hostes aecclesiae, per civitates quas transibant aut omnino delebant aut ad baptismatis refugium compellebant, quorum tamen plurimi, sicut canes ad vomitum, postea retro rediebant. [****** 1Kb] Illi autem viatores plurimis exinde manubiis onusti, Ungariam attingentes, quibusdam sedicionibus, ut videbatur, indigenis invisi facti, re autem vera facultatum suarum abundantia eosdem semibarbaros in avariciam accendentes, jussu regis [Col. 0959B] eorum Colomanni [1598 1Kb] dolis potius quam armis capti, plurimi morte multati, pauci armis et rebus nudati, fugam pro maximo lucro reportabant; quamvis et amplissima utriusque multitudo a quodam Emichone viro militari seducta, vel potius ut Israheliticus quondam exercitus spiritu fornicationis decepta, paucis sibi Pannoniae ingressum in presidio Miesenburg [(276) 1Kb] obstantibus, fuga nemine persequente repatriaverit [(277) 1Kb] .

Eclypsis lunae facta est 6 Idus Augusti, luna 14.

[Col. 0959C] 41. 14. ANNO DOMINI MXCVII.

Heinricus imperator ab Italia rediens, Ratisponam Bajoariae urbem venit, ibique aliquamdiu moratus, Judaeis qui baptizari coacti sunt judaizandi [* 1Kb] ritum concessit (Mai. Jun.).

Interea [** 1Kb] Gotefridus dux Lotharingiae, vir genere, [Col. 0959D] armis et ingenio clarissimus, qui priori anno, cunctis quae possidebat in precium redactis, militibus copiosis fideque non modica instructus, iter per orientalem Franciam fecerat, neque ipsis ab Ungaria fugientibus territus, sed tam imperatoris Heinrici quam regis Colomanni [1598 1Kb] permissione Pannonias Bulgariasque [1599 1Kb] permearat, Constantinopolitano foederatur imperatori, ejusque presidiis fultus, Romaniam attigit, ibique sociatis sibi tam Siciliae [Col. 0960A] quam Greciae, Danorum, Northmannorum oeterorumque transmarinorum exercitibus, immo universorum Christum colentium nationum auxiliis, frequenti congressu barbaros atterere coepit, tandemque Romania occupata, in Antochiae consedit obsidio. [*** 1Kb]

Heinricus imperator Mogontiae cum principibus colloquium de pace habuit circa Kalendas Decembris, et [* 1Kb] natalem [1600 1Kb] Domini apud Argentinam celebravit.

[Col. 0960B] Cometes apparuit.---Eo anno aestas fertilissima, hiems vero lenis et pestilens fuit; imbrium et fluminum inundationes nimis increverunt.

42. 15. ANNO DOMINI MCXVIII.

Inquisitione [* 1Kb] facta Mogontiae ab imperatore de facultatibus Judaeorum interfectorum, inter ceteros qui eas rapuerunt quidam ex consanguineis archipresulis incusati sunt. Quos cum imperator perquireret, nec in presentiam ejus venirent, pontifex causam eorum defendere volens sed non valens, indignatione permotus, ex urbe discessit, et Thuringiam cum eis se contulit, quasi suis in hoc melius prospecturus, et ex vicinitate imperatori [Col. 0960C] rebellium quendam ei terrorem illaturus, sicque commotionis suae vindictam exacturus. Extiterunt autem qui dicerent, etiam [1601 1Kb] ipsum pontificem multam partem de pecuniis invasis accepisse et idcirco defensioni ceterorum tanto studio cor apposuisse. [** 1Kb] ---Welefo, Bajoariorum denuo dux, filios suos, et ipsos rebellare temptantes, gratiae imperatoris reconciliavit, et uni eorum ducatum post se committi impetravit. *** 9Kb]


[Col. 0963B] A. D. MCXIX 1610 1Kb] [(279) 1Kb] .

[*1 1Kb] Heinricus imperator natalem Domini Coloniae celebravit; in epyphania vero Aquisgrani filium suum juniorem Heinricum quintum [* 1Kb] regem fecit, reprobato [** 1Kb] majore filio Chuonrado, quem prius coronavit. [*** 2Kb]

[Col. 0964A] Chuonradus vero causam rebellationis suae paucis tantum sibique familiarissimis in regno detegens, assumpto quodam ex ordine ministerialium patris, aeque Chuonrado nomine, forti admodum et prudenti viro, per quasdam Italiae partes et nomen et dignitatem regis annis fere 9 obtinuit, tantum indolis suae per orbem Romanum diffundens interim odorem, ut nemo religiosus, nemo sapiens in ipso salutem 1612 1Kb] rei publicae constituendam fore dubitaret. Erat enim vir per omnia catholicus et apostolicae sedi subjectissimus, plus religioni quam fascibus vel armis deditus; fortitudine tamen et audacia satis et super instructus, lectioni quam lusibus vacare malebat; miseris omnimodis, sed precipue militibus inopia strictis, compassione et misericordiae fructu [Col. 0964B] proximus fiebat; nemini contemptum, nemini vim, nemini prejudicium intendens, omni personae omnique conditioni fuit affabilis; indeque non immerito Deo et hominibus semper extitit amabilis. Coelibatus pudorem perpetualiter servare cum proposuisset, coactus tamen a suis filiam Ruotkeri ducis Siciliae, famosissimi pene nostrorum temporum viri, duxit uxorem, cujus tam caste usus est conjunctione, ut vix crederetur eam unquam cognovisse. [* 1Kb] Legale 1613 1Kb] illud preceptum: Turpitudinem patris tui non revelabis (Levit. XVIII, 7), itemque: Honora patrem tuum (Matth. XIX, 19), murmur, quod per totum Romanum imperium patris sui mores laniabat, quodque ipsum sibi offensae patris ac suae ab illo discessionis causa extitit, auribus propriis nunquam patiebatur [Col. 0964C] inferri, semper illum dominum suum et caesarem vel imperatorem cognominans; universos a palatio patris adventantes sub appellatione conservorum, licet infimos, sociali benivolentia tractans. Preter animi virtutes morumque compositionem corpore fuit apprime decorus ac statura procerus.

Eodem [* 1Kb] anno Gotefridus dux, Reginmundus comes Sancti Egidii, Ruopertus comes Normanniae, [Col. 0964D] Ruopertus comes Flandrensis, cum turmarum copiis quibus preerant multa usque Hierusalem difficultate pertingunt, quarto jam anno postquam in eandem militiam pro crucifixo sibi Christo tanti se bellatores sponte crucifixerunt. Reliqua enim multitudo, preter eos qui cum Boimundo Antiochiae consederant [Col. 0965A] vel cum Baldewino Rohas abierant, Laodiciae Tyroque remanserant, per diversas circumquaque regiones dispersi erant.

Hic de militiae vel expeditionis ejusdem causa, non tam humanitus quam divinitus ordinata, fert animus aestuans aliqua prescriptis adjicere, maxime ob imprudentium, immo impudentium quorundam redargutionem, qui vetusto semper errore contenti, [Col. 0965B] novitatem hanc, jam senescenti et prope intereunti mundo pernecessariam, ore temerario presumunt reprehendere, ipsi epicureo more voluptatum latam [1615 1Kb] quam artam divinae servitutis viam amplectentes, appetitum mundi prudentiam, contemptum ejus stulticiam, hoc est carcerem patriam, tenebras lucem, malum bonum, mortem vitam, proh pudor! corde cecissimo considerantes [1616 1Kb] . Lenocinatur eis in hoc et audaciam hujusmodi subministrat depravata jam undique, sed maxime partibus in istis, rerum vertigo, ubi sapientia pre omnibus invisa, virtus omnis est odiosa, religio despicitur, humilitas conculcatur, astutia primatum prestat, vicium amorem conciliat, crudelitas [1617 1Kb] timorem, superbia imperat honorem. Nos autem in Domino tantum confidentes, nec presentibus [Col. 0965C] sed futuris inhiantes, ac licet spectatores pigri, fautores tamen benivoli, laudemus eosdem [1618 1Kb] nostri temporis viros gloriosos, qui vicerunt regna mundi, qui relictis propter pium ovis centesimae quesitorem conjugibus ac liberis, regnis et divitiis, posuerunt animas suas in manibus suis, zelo zelantes pro domino Deo exercituum, utraque condigne armati fortitudine, regis sui caelestis ineuntes servitium [1619 1Kb] .

Tempore Heinrici IIII Romani, et Alexii Constantinopolitani principis, juxta presagium evangelicum surrexit undique gens contra gentem et regnum adversus regnum, et terraemotus magni erant per loca, et pestilentiae et fames terroresque de caelo et signa [Col. 0965D] magna; et quia jam in omnes gentes evangelica tuba justi judicis adventum preconabatur, ecce etiam totum circumquaque mundum signa prophetata portendentem universalis aecclesia contemplatur. Jam Hierosolima Sarracenis civibus possessa, Babyloniae [(281) 1Kb] , quae nunc sedes est regni Aegyptii, serviebat, jam tenuis in ea christianae professionis religio cotidiano se tributo redimebat. Bethlehem, domus panis angelorum, stabulum facta est armentorum, universaeque [Col. 0966A] circumcirca aecclesiae per omnia ludibriis numeroso annorum circuitu subjacebant paganorum. Orto interea bello sorte miserabili inter christianos orientales, id est Grecos et Armenios, Armenii, utpote regnis et numero pauciores, affines asciscunt sibi de Persia bellatores inclytae famae, Thurcos; quorum auxilio sedata juxta placitum suum seditione, dimiserunt eos ad propria, nimis allectos terrarum ipsarum copia et fertilitate. Qua de re inito post annos aliquot consilio, emerserunt ab aquilonali plaga de terra Gorrizana, quae plus hominum quam victuum fertilis esse narratur, prescriptorum paganorum copiae multae, quae sub quatuor sultanis divisae---sic enim satrapas suos nominare solent---uni tantum Persico imperatori pene divini cultus more subjecti, [Col. 0966B] per Armeniam, indeque Capadociam totamque Romaniam atque Siriam diffusi sunt. Primo quippe Niceam, catholicae quondam fidei turrim firmissimam, expugnant, trucidatis in ea christianis quos ceperant, Solomanum quendam de suis tyrannum cum presidiis locant, universas circumquaque regiones usque ad paludem sive sinum maris qui brachium sancti Georgii dicitur funditus devastantes, nulli animae christianae, nulli aecclesiae vel monasterio, immo nec ipsis sanctorum imaginibus parcentes.---Vidimus enim et adhuc videre miserabile spectaculum est in semidirutis partium illarum oratoriis ipsam Salvatoris nostri ejusque gloriosissimae genitricis seu quorumlibet electorum picturas, truncatis naribus vel auribus, manibus vel pedibus, desolatarum [Col. 0966C] aecclesiarum quodammodo luctum visibiliter pretendere, divinique judicii super se vigilantem virgam plagis quasi semper recentibus ostentare. His te gladiis, o nobilissima Constantinopolis, nec regis tui tutavit milleformis astutia, nec civium populositas innumera; non te frequentia nundinarum vel infinita congeries auri redemit; non te Waringorum, non te Thurcopolorum tuorum vel Pincinatorum classiumve multitudo defendit; solum tibi stagni predicti intersticium presidio fuit, immo sola te Creatoris operatio munivit. Subjacuit furoribus istis prepotens quondam Antiochia, et ne multis morer, dextras dederunt tota simul Siria atque Palestina.---Igitur terra repromissionis subacta, [Col. 0966D] mater nostrae redemptionis ac fidei Hierusalem duplici captivitatis jugo gravatur; solamen tamen erat utique perparvulum, quod opprimentium se Sarracenorum Thureis multo turpior plebs aequa sorte multatur. Posito inibi sultano militibusque numerosis, ad instaurandum antemurale [1620 1Kb] , quod hactenus cernitur, aliave quaelibet aedificia, destruuntur illa quae extra civitatem erant monasteria; Domini vero sepulchrum questus dumtaxat gratia intemeratum [Col. 0967A] relinquitur; templum Domini famosissimum et nulli, ut arbitror, humani operis structurae comparandum sacrilegae paganorum religioni reservatur, tantaeque semper apud illos habebatur venerationi, ut nunquam illud nisi nudis et lotis pedibus intrarent, nullum vero de christianis, quos utique maxime immundos judicabant, per tot annorum curricula tam Sarracenorum quam Thurcorum tempore vel intra atrium ingredi permitterent.

Cum ergo victores idem nunc armis, ut res poscebat, insudarent, nunc lusibus ac deliciis, utpote a glarea jejuna in terram maxime fructiferam transplantati, sibimet indulgerent, in illorum servitio quae tormenta, quas cruces, quasve per omnia miserias superstites christicolae paterentur, vix cuilibet [Col. 0967B] inexperto credibile est; per legationes tamen frequentissimas [1621 1Kb] et epistolas, etiam a nobis visas, universalem aecclesiam aecclesiae Hierosolimitanae in presidium lugubriter inclamantes, adverti facile potest. Predictus etiam Alexius imperator Constantinopolitanus super eisdem barbaris predonibus, per majorem jam regni sui partem diffusis, non paucas epistolas Urbano papae direxit, quibus in defensionem orientalium aecclesiarum se non sufficere deploravit obtestans, totum, si fieri posset, occidentem, qui jam ex integro christiana professione censeretur, sibi in adjutorium advocari, promittens per se cuncta necessaria praeliaturis terra marique ministrari.

Inde commotus apostolicus et omnis aecclesia [Col. 0967C] Romana [1622 1Kb] , generale concilium in Hispaniae confinio [(282) 1Kb] vel [1623 1Kb] , ut quidam dicunt, Parisii congregari fecit (an. 1095); quo etiam ipse laborioso nimis itinere perveniens, innumeris qui ibidem convenerant populis diversorumque regnorum legatis universa quae prescripta sunt et multo ampliora ore facundissimo declamavit.---Mox tot milibus in lacrimas resolutis, variarum quoque linguarum planctibus in altum levatis, in hoc eis doctor egregius remissionem omnium condonat peccatorum, si, renunciatis omnibus quae possidebant, crucem post Christum unanimiter portantes, periclitantibus conchristianis ferrent auxilium. Qua sponsione arrectis animis omnium, designata sunt ad presens in Domini [Col. 0967D] miliciam circiter 100000 virorum, ex Aquitania scilicet atque Normannia, Anglia, Scotia et Hibernia, Britannia, Galicia [1624 1Kb] , Wasconia, Gallia, Flandria, Lotharingia, caeterisque gentibus christianis, quarum nunc minime occurrunt vocabula. Crucis signaculum in vestibus idem vere crucifer exercitus ob mortificationis preferebat commonitorium, credens in hoc, juxta visionem Magno quondam Constantino revelatam [(283) 1Kb] , ab inimicis crucis Christi [Col. 0968A] se triumphaturum. Mira autem et inestimabili divinitatis dispensatione tot Christi membra, linguis, tribubus et nationibus differentia, subito in unum Christi caritate conglutinati coaluerunt corpus, uno omnes Christo rege, sed singulis singulae gentes procuratae ducibus, Gotefrido scilicet Lotharingiensi suisque fratribus Baldewino et Eustatio, Ruoperto Flandrensi, item Ruoperto Normannico, Regimundo comite de Sancto Egidio, Hugone fratrc Philippi regis Galliae, caeterisque ejusdem industriae, nobilitatis atque fortitudinis bellatoribus. Quibus omnibus venerandae sanctitatis et sapientiae virum, Hademarum episcopum [(284) 1Kb] , praefatus apostolicus prefecit; cui et ligandi solvendique potestatem, a beato Petro Romanae sedi hereditatam, sua vice semper [Col. 0968B] exercendam concessit, insignitumque caelestis militiae stigmate exercitum apostolica benedictione consignans, condicto ab universis tempore profectionis, ipse cum non modica ejusdem expeditionis turma Italiam rediit.

Legatis denique singulis ad propria reversis pervagata cis citraque mox orbem cunctum haec fama commovit; insuper, quod dictu mirabile est, ipsum oceani limitem velocitate consueta supervolans, insulanorum etiam classibus maria ipsa in caelestis regis miliciam redundare fecit. Nam, ut verissime comperimus, tam ignotos effudit oceanus populos, cujus non dicam mores et habitus, sed ne loquelam quisquam hujus litoris habitator vel de ipsis marinariis agnosceret; rursumque alios, quibus nihil [Col. 0968C] preter panem et aquam in usu victus esset; itemque quosdam, quibus argentum pro ferro in omnibus suis utensilibus esset. Hinc et undecumque augebatur cotidie circumcirca signatorum numerus, et ut prelibavimus, in hujusmodi expeditionem totus fervet, totus concutitur vel potius transformari videbatur mundus.

Francigenis occidentalibus facile persuaderi poterat sua rura relinquere; nam Gallias per annos aliquot nunc seditio civilis, nunc fames, nunc mortalitas nimis afflixerat, postremo plaga illa, quae circa Nivalensem sanctae Gerdrudis aecclesiam [(285) 1Kb] orta est, usque ad vitae desperationem terruerat. Erat autem hujusmodi. Tactus quisquam igne invisibili, quacumque corporis parte, tam diu sensibili, immo [Col. 0968D] incomparabili tormento etiam inremediabiliter ardebat, quousque vel spiritum cum cruciatu vel cruciatum cum ipso tacto membro amitteret. Testantur hoc hactenus nonnulli, manibus vel pedibus hac pena truncati. Reliquarum nationum plebes vel personae aliae, preter apostolicum edictum prophetis quibusdam inter se nuper exortis seu signis caelestibus ac revelationibus ad terram se [1625 1Kb] repromissionis [Col. 0969A] vocatas, aliae se quibusvis incommoditatibus ad talia vota compulsos fatebantur; magna quippe pars eorum cum conjugibus ac prole totaque re familiari onusti proficiscebantur. Orientalibus autem Francis, Saxonibus et Thuringis, Bajoariis et Alamannis haec bucina minime insonuit, propter illud maxime scisma quod inter regnum et sacerdotium a tempore Alexandri papae usque hodie tam nos Romanis quam Romanos nobis invisos et infestos jam, heu! confirmavit. Inde est quod omnis pene populus Theutonicus in principio profectionis hujus causam ignorantes, per terram suam transeuntes tot legiones equitum, tot turmas peditum totque catervas ruricolarum, feminarum ac parvulorum, quasi inaudita stulticia delirantes subsannabant, utpote qui [Col. 0969B] pro certis incerta captantes, terram nativitatis vane relinquerent, terram repromissionis incertam certo discrimine appeterent, renunciarent facultatibus propriis, inhiarent alienis. Sed quamvis nostra gens caeteris multo sit insolentior, respectu tamen miserationis divinae inclinatur tandem ad [1626 1Kb] verbum ejusdem renunciationis furor Theutonicus, a commeantium scilicet turbis rem ad integrum edoctus.

Praeterea signum in sole quod prescriptum est [(286) 1Kb] visum (an. 1096), multaque quae tam in aere quam in terris portenta apparuerunt, ad hujusmodi exercicia non paucos antea torpidos excitaverunt. E quibus aliqua hic interseri duximus utilissimum, cuncta vero longissimum. Nam et nos cometem in plaga meridiana stantem suumque splendorem [Col. 0969C] in obliquum gladii more protendentem tunc circa Nonas Octobris vidimus; anno vero post haec tercio stellam aliam in oriente locum suum longo interstitio saltibus mutantem 6 Kal. Mart. [1627 1Kb] conspeximus (an. 1098?); nubes quoque sanguineas tam ab occidente quam ab oriente surgentes sibique invicem in caeli centro concurrentes; rursumque mediis fere noctibus a septentrione igneos exurgere splendores; plerumque etiam faculas per aerem volitantes vidisse nos, testibus plerisque comprobamus. Non multo ante hos annos quidam venerabilis vitae presbiter, nomine Suiggerus, cujusdam diei hora fere nona duos equites conspexit concurrentes in aere, diuque concertantes, alterum, qui et crucem [Col. 0969D] non modicam ferebat, qua percutere videbatur, in altero victorem existere. Eodem tempore G. presbiter, qui nunc sub monachica professione nobiscum pro primogenitis asini (Exod. XIII, 13) debitum ovinum Christo persolvit, hora quadam meridiana cum duobus comitibus in silva deambulans, gladium mirae longitudinis venti vertigine, ignotum unde levaretur, in sublime deferri vidit, et quousque visum altitudo celaret, tam fragorem auribus quam metallum oculis discrevit. Referebant aliqui qui in equorum [Col. 0970A] pastibus vigilabant, civitatis se speciem in aere vidisse, diversas etiam turbas diversis ad eam partibus tam equestri quam pedestri itinere properantes perspexisse. Nonnulli etiam crucis signaculum sibimet in frontibus vel restibus sive in quolibet corporis loco divinitus inpressum ostendebant, ipsoque se stigmate ad eandem Domini militiam prescriptos credebant.---Item aliis subita mentis mutatione compunctis vel visione nocturna edoctis, predia resque familiares distrahere signumque mortificationis vestibus assuere placuit; et in his omnibus ultra quam credi potest catervatim currentibus ad aecclesias populis, novo ritu gladios cum fustibus et capsellis sacerdotalis benedictio dispertivit. Quid referam, temporibus ipsis mulierem quandam duobus [Col. 0970B] annis continuis impregnatam, tandemque dirupto utero, filium loquentem fudisse; itemque infantulum per omnia bimembrem, alterum vero capite bino, agnellos quoque aliquos binis capitibus exortos fuisse; pullos etiam equarum dentes majores, quos equinos vulgo appellamus quosque nonnisi trimis caballis natura concedit, in ipso partu protulisse?

His et hujusmodi signis tota creatura in Creatoris se militiam cohortante, nil moratur inimicus ille, caeteris etiam dormientibus semper pervigil, bono illi semini zizania sua superseminare, pseudoprophetas suscitare, Dominicis exercitibus falsos fratres et inhonestas feminei sexus personas sub specie religionis intermiscere; sicque per aliorum hypocrisin [Col. 0970C] atque mendacia, per aliorum vero nefarias pollutiones Christi greges adeo turpabantur, ut juxta boni pastoris vaticinium etiam electi in errorem ducerentur (Matth. XXIV, 24). Inde fabulosum illud confictum est de Karolo Magno quasi de mortuis in id ipsum resuscitato et alio nescio quo nihilominus redivivo, fribolum quoque illud de ansere quasi dominam suam deducente, multaque id genus. Idem tamen seductores, quemadmodum singuli suis a fructibus sint cogniti, quomodo veste sub ovina lupi sint denotati, hi potissime qui ex illis adhuc supersunt licet ut [1628 1Kb] perquirantur; scilicet quo portu juxta promissum suum absque navigio mare transierint, quibus praeliis vel locis multos paganos parva [Col. 0970D] manu straverint, quas eorum munitiones ilico ceperint, quave postremo parte murorum Hierusalem castra posuerint, et caetera; nihilque habentes quid respondeant, tam de oblationibus fidelium per hypocrisin susceptis quam de cesis ob rapinam quas seduxerant turbis, propriaque maxime [1629 1Kb] apostasia, necesse est ut poenitentiam agere cogantur.

Nam, ut prelibatum est [(287) 1Kb] , plebs Folcmarum per Boemiam sequens, cum apud Nitram Pannoniae civitatem seditione concitata, partim captivitate, [Col. 0971A] partim ferro disperisset, paucissimi qui remanserant adhuc testari solent, quod crucis signum super se caelitus apparens, ab imminente eos nece liberasset. Gotescalcus vero, non verus sed falsus Dei servus, postquam non sine damno orientalis Noricae Ungariam sum suis intravit, ammiranda falsae religionis specie munitionem in arce quadam [(288) 1Kb] constituere, et in ipsis locatis presidiis, per reliquum vulgus Pannonias circumcirca vastare cepit. Quo nimirum oppido ab indigenis sine dilatione capto, turba multa trucidata atque captivata, grex reliquus dispersus, ipseque mercennarius, non pastor, turpiter fugatus est.---Surrexit etiam diebus ipsis quidam vir militaris, comes tamen partium illarum quae circa Renum sunt, Emicho nomine, [Col. 0971B] dudum tyrannica conversatione nimis infamis, tunc vero velut alter Saulus revelationibus, ut fatebatur, divinis in hujusmodi religionem advocatus, fere 12000 signatorum sibimet usurpans ducatum; qui nimirum per civitates Reni, Moeni quoque atque Danubii deducti, execrabilem Judeorum quacumque repertam plebem, zelo Christianitatis etiam in hoc deservientes, aut omnino delere aut etiam intra aecclesiae satagebant compellere sinum.---Ad confinia quoque Pannoniarum innumeris jam utriusque sexus copiis cum pervenissent multiplicati, regnum ipsum, quod scilicet partim paludibus, partim silvis cingitur, per obfirmata presidia vetantur ingredi; fama quippe Colomanni regis jam perculerat [1630 1Kb] aures, inter paganorum et Ungariorum necem [Col. 0971C] nihil apud Teutonicas differre mentes. Qua de re munitionem Misenburg per sex ebdomadas expugnantes, plura inibi patiuntur incommoda; inter quae etiam, quis illorum sub nomine regis Pannoniarum potiretur terris, civili stultissimaque quatiuntur discordia.---Itaque obpugnatione insudantes ultima, jam muris interruptis, jam fugientibus oppidanis, jamque indigenarum exercitu vastante propria flammis, miro Dei omnipotentis nutu victor peregrinorum exercitus terga nihilominus vertit; relictisque suppellectilibus [1631 1Kb] , nil quisque preter miseram animam emolumenti reportavit. Sic nimirum, sic nostrae gentis homines zelum Dei, sed non secundum scientiam (Rom. X, 2) Dei habentes, quippe qui in militia, quam in liberandis Christianis [Col. 0971D] Christus providerat, alios vicissim Christianos persequi ceperant, miseratione divina fraterno sanguine repressi, Ungarii quoque liberati sunt; haecque est causa, qua quidam simpliciores fratres, utpote rem ignorantes, scandalizati, totum hujus profectionis conatum vanum atque fribolum, ipsi [Col. 0972A] nimis preproperi judices, interpretati sunt. Paleis [1632 1Kb] tamen ex area dominica hujusmodi ventilabro decussis, vidimus grana triticea naturalis soliditatis gravitate perdurantia, Gotefridum scilicet caeterosque prenominatos vere Dominicae militiae duces, cum suis singuli super omnem stellarum dispositionem speciosis castris ab universis quas pertransibant gentium principibus pacem ac favorem, humilitatis atque karitatis exemplo, ut vere Christi discipuli, consequentes, donec diversis itinerum [1633 1Kb] difficultatibus Bulgaria permeata, Constantinopolitanas attigerant arces.

Legimus Jherosolimae libellum, a loco presenti totam hujus hystoriae seriem diligentissime prosequentem plurimosque populi Dei per triennium labores [Col. 0972B] in captae Hierusalem laetissima victoria concludentem. Quapropter nos hinc jam pauca de pluribus assignamus, videlicet, quod fictis omnino beneficiis Alexius imperator tantos sibimet heroas amicaverit, postea vero sacramentis extortis ne regno suo vim inferrent, constrinxerit (an. 1096-1097); quamvis constet, quod, dum moram ibidem primae quaeque [1634 1Kb] cohortes alias adventantes expectanto facerent, dolis eos interfecisset, nisi Gotefridi ducis sollertia super gregem Domini cautius vigilasset. Testantur seditionem ipsam suburbana quae tunc destruxit, pons quem expugnavit. Quid multa? Per duorum fere mensium spacium novitios in dies suscepit exercitus Bizantium, e quibus tandem absque vulgi, parvulorum ac mulierum incredibili [Col. 0972C] multitudine, recensita sunt 300000 pugnatorum. Porro cohortes Petrum secutae, jussu Alexii dudum transpositae, paganis fuerant jam ludibrio factae.

Motis itaque castris, Niceam applicuerunt (Mai), quam fugato predicto Solomano principe expugnantes (Jun.), captam imperatoris presidiis tradunt; sic enim sacramenta firmaverant ut urbes quasque suo imperio detractas pristinae ditioni, si vincerent, redderent, ipsique vicissim tam armis quam stipendiis regiis infra metam eandem se foveri non dubitarent. Inde per regnum Constantini, terram utique opulentissimam, progredientes, mare contingunt Rusciae. Sicque, ut epistola docet a Ruoperto [Col. 0972D] comite delata [(289) 1Kb] , cum tanta alimentorum abundantia militiam suam Christus deduxit, ut aries nummo bosque siclo veniisset. Preterea, inquit, quoties reges vel principes Sarracenorum consurrexerunt in nos, Deo volente, facile victi et conculcati sunt. Ob haec itaque feliciter acta quia quidam intumuerant, opposuit eis Deus Antiochiam [Col. 0973A] (Octob.), urbem [1635 1Kb] humanis viribus inexpugnabilem, ubi per novem menses eos detentos in obsidione ejusdem ita humiliavit, ut omnis superbiae illorum tumor desideret. Igitur eis sic humiliatis, ut in toto exercitu vix centum equi boni reperirentur, aperuit illis Deus copiam suae benedictionis et misericordiae, et induxit eos in civitatem, atque Turcos et omnia eorum potestati horum tradidit (an. 1098, Jun.).---Cumque et haec quasi viribus suis acquisita obtinerent, nec Deum, qui haec contulerat, digne magnificarent, tanta Sarracenorum multitudine obsessi sunt, ut de civitate nullus ex tanta turba egredi auderet. Preterea fames in civitate ita convaluerat, ut vix ab inhumanis [1636 1Kb] dapibus se aliqui continerent. Longum est enarrare miserias [Col. 0973B] quae in civitate fuere. Respiciens autem Dominus populum, quem tam diu flagellaverat, benigne consolatur, ac primo quasi pro satisfactione tribulationis lanceam suam, qua in cruce vulneratus est, munus non visum a tempore apostolorum, pignus victoriae illis obtulit; deinde corda illorum adeo animavit, ut etiam quibus egritudo vel fames ambulandi vires denegaverat, arma sumendi et viriliter contra hostes dimicandi virtutem infunderet.---Triumphatis itaque hostibus (Jun. 28), cum fame et tedio exercitus deficeret Antiochiae, maxime propter discordias principum, in Syriam profecti, Barram et Marram, urbes Sarracenorum, expugnaverunt, et castella regionis obtinuerunt (Nov.). Ubi cum moram disposuissent, tanta fames in exercitu [Col. 0973C] fuit, ut corpora Sarracenorum jam foetentium a populo Christiano comesta sint. Inde cum divino nutu in interiora Hyspaniae [(289*) 1Kb] progrederentur (an. 1099), largissimam atque misericordem et victoriosissimam manum omnipotentis Patris secum habuerunt. Etenim cives et castellani regionis illius quam procedebant, ad eos cum multis donariis legatos premittebant, parati servire et oppida sua reddere. Sed quia exercitus non multus erat et in Hierusalem unanimiter festinabant, acceptis securitatibus, tributarios eos fecerunt, quippe cum una de multis civitatibus, quae in maritimis illis sunt, plures homines haberet, quam in exercitu Christiano fuissent. Cumque auditum esset Antiochiae [Col. 0973D] atque Laodiciae et Rohas, quia manus Domini esset cum eis, plures de exercitu qui ibi remanserant consecuti eos sunt apud Tyrum. Sic itaque Deo conviatore et cooperatore usque ad Hierusalem pervenerunt. Cujus in obsidione cum laborarent, maxime propter aquae inopiam: habito concilio, episcopi et principes circinandam esse civitatem nudis pedibus predicabant, ut ille, qui pro nobis in humilitate eam ingressus est, per humilitatem istorum pro se ad judicium de suis hostibus faciendum [Col. 0974A] illis eam aperiret. Placatus itaque hac humilitate [1637 1Kb] Dominus, octavo post humiliationem illorum die civitatem eis tradidit (an. 1099, Jul. 15), eo videlicet die quo primitiva aecclesia inde abjecta fuit, cum festum de dispersione apostolorum a multis fidelibus celebratur.

Inter haec minime pretereundum videtur, quod, dum exercitus in obsidione Antiochiae moraretur, pavore perculsis universis per orientem nationibus, discurrentibus ab omni parte orbis terrarum missis et exploratoribus, aliis pacem, aliis bella machinantibus, etiam Babylonici regis legati conventui principum se presentes exhibent, inter alia pollicentes, si victis Antiocenis etiam Thurcos de Hierosolima pepulerint, dominum suum fratrem et amicum cum [Col. 0974B] uxiversis Sarracenis habeant; ut enim prescriptum est, Judeam cum Hierusalem totaque Palestina jam olim Thurci Sarracenis abstulerant. Hac de causa securitate accepta, non pauci lectissimorum militum Babyloniam diriguntur, quorum fortitudine, proceritate, habitu et incessu omnique elegantia attoniti barbari, Francos---sic enim universos occidentales populos nominare solent---plus quam homines, id est deos, esse fatebantur, affirmantes, omnino non esse mirum, quod hujusmodi bellatores totum affectarent sibi subjicere mundum.---Inito denique consilio, rex Babyloniae Hierusalem obsidet, ostensisque legatis, Francis se foederatum affirmat, quorum gladiis, si sibi civitatem non traderent, ipsos tradendos minitat. His itaque dolis rex barbarus non [Col. 0974C] suo sed Francorum timore civitatem receptam, dimissis cum suis omnibus Thurcis, omni conatu machinis atque militibus contra Christianorum adventum premunivit; sicque factum est ut Hierusalem bis uno caperetur anno, primo a Sarracenis, dein a Francis.

De [(290) 1Kb] hostibus vero ibi repertis quid actum sit, si quis nosse querit, sciat, quia in porticu quae dicitur Salomonis et in templo ejus victores equitabant in sanguine Sarracenorum usque ad genua equorum. Deinde cum ordinatum esset, qui civitatem retinere deberent, et alii amore patriae et pietate parentum suorum redire voluissent, nunciatum est eis, quod rex Babyloniorum Ascalonam venisset [Col. 0974D] cum innumerabili multitudine paganorum, ducturus Francos qui Hierosolimis erant in captivitatem et expugnaturus Antiochiam, sicut ipse dixerat; aliter autem Dominus de his statuerat. Itaque cum in veritate comperissent hi qui Hierosolimis erant, exercitum Babyloniorum Ascalone esse, contenderunt obviam illis, relictis sarcinis et infirmis suis in Hierusalem cum presidio. Cumque hostium exercitum [1638 1Kb] conspexissent innumerabilem (Aug. 14), genibus flexis Deum invocaverunt, [Col. 0975A] ut qui in aliis sibi necessitatibus semper affuerat, in presenti bello, confractis viribus paganorum et diaboli, regnum Christi et aecclesiae a mari usque ad mare usquequaque dilataret. Nec mora; clamantibus ad se Deus affuit, atque tantas audaciae vires ministravit, ut qui eos in hostem currere videret, fontem aquae vivae sitientem cervum segnem adjudicaret; miro videlicet modo, cum in exercitu Christiano non plus quam quinque milia equitum et 15,000 peditum fuissent et in exercitu hostium centum milia equitum et 400,000 peditum esse potuissent. Tunc mirabilis in servis suis Deus apparuit, cum, antequam confligerent, pro solo impetu eorum hanc multitudinem in fugam convertit, et omnia eorum arma diripuit, ita ut, si deinceps istis repugnare [Col. 0975B] vellent, non haberent arma in quibus sperarent.---De spoliis vero non est quaerendum quantum captum sit, ubi thesauri regis Babyloniae occupati sunt. Ceciderunt ibi plus quam centum milia Maurorum gladio; timor autem illis tantus erat, ut in porta civitatis ad duo milia suffocati sint; de his vero qui in mari interierunt non est numerus; spineta etiam ex ipsis multos obtinuerunt. Pugnabat certe orbis terrarum pro Christianis. Et nisi spolia castrorum de ipsis multos detinuissent, pauci de tanta multitudine hostium essent qui de bello renunciare potuissent.---Pridie autem quam bellum fieret multa milia camelorum et bovum et ovium cepit exercitus. Cumque jussu principum populus haec dimisisset, pugnam progrediens, mirabile dictu, multas [1639 1Kb] et [Col. 0975C] multiplices turmas fecerunt cameli [1640 1Kb] , similiter autem et boves et oves. Haec autem animalia ita comitabantur exercitum, ut cum stantibus starent, cum procedentibus procederent, cum currentibus currerent.---Nubes etiam ab aestu solis Christianos defendebant [1641 1Kb] et refrigerabant.---Celebrata itaque victoria, reversus est exercitus Hierusalem, et relicto ibi duce Gotefrido, Reginmunt comes Sancti Egidii [1642 1Kb] et Ruotpertus comes Normanniae et Ruotpertus comes Flandriae Laodiciam reversi sunt; ibi classem Pisanorum et Boimundum [1643 1Kb] invenerunt. Cumque archiepiscopus Pisanus [1644 1Kb] Boimundum et alios cum eo discordantes concordare fecisset [1645 1Kb] , Reginmundus pro Deo et pro fratribus regredi disposuit; magna vero multitudo, ut supra dictum est, ad [Col. 0975D] patriam remeare contendit; caeteri qui remanserunt, terram Deo disponente, hactenus in pace obtinuerunt.

[Col. 0976A] Dux quoque magnanimus et cui vix quisquam in religione comparabilis inveniatur, parva licet manu fultus, magna quaeque cepit in Domino attemptare, reliquias gentilium quacumque remanentes persequi, presidia locis opportunis instituere, Joppen diu destructam portumque ibi jam diu desolatum renovare, aecclesias clerumque [1646 1Kb] , quantum potuit, reparare, coenobitas alibi congregare, donaria multa tam monasteriis quam hospitali, quod nunquam defecerat in Hierusalem, devotissime conferre. Pacem firmissimam cum Ascalonitis atque Damascenis gratia commertiorum habuit, nostrae [(291) 1Kb] gentis milites pre cunctis [1647 1Kb] bellatoribus honoravit, feritatemque illorum suavissima urbanitate Gallicis caballariis [1648 1Kb] commendans, invidiam, quae inter utrosque [Col. 0976B] naturaliter quodammodo versatur, per innatam sibi utriusque linguae peritiam, mitigavit.

Hoc anno Chuonradus [* 1Kb] Trajectensis episcopus a suis occisus est. Herimannus Coloniensis episcopus obiit; cui Fridericus successit.---Rapoto [1649 1Kb] palatinus comes et Oudalricus comes, patruelis ejus, quem multum divitem dicebant, defuncti sunt. Dum enim imperator cum principibus colloquium Ratisponae haberet (April.), mortalitas subito exorta prenominatos duos [1650 1Kb] magnates, de inferioribus vero quam plures, absumpsit, per civitates quoque atque regiones non modicam vulgi stragem fecit. Fames etiam improvisa multis locis invaluit.

Urbanus papa obiit (Jul. 29). Hic super aecclesiarum [Col. 0976C] hactenus heu! manente [* 1Kb] commotione concilia multa congregavit, multa etiam [1651 1Kb] decreta promulgavit; inter [** 1Kb] quae etiam, convocatis ad Placentinam civitatem 200 fere Patribus [(292) 1Kb] , Heinricum imperatorem tam a se quam a predecessoribus suis communione privatum declaravit; maxime regina Adelheit [1652 1Kb] , ipsius caesaris uxore, astante multaque nefanda in illum ad aures totius synodi testificante. Sed antequam ex hac [1653 1Kb] vita migraret, spiritu instructus divino, Rainerum [1654 1Kb] cardinalem de Sancto Clemente, sanctae conversationis et boni testimonii abbatem, nobilem Romanum [1655 1Kb] , designavit in regimen [1656 1Kb] apostolicum eligendum; quem etiam revelationibus aliis [1657 1Kb] insuper denotatum, [Col. 0976D] universa Romana aecclesia pastorem sibi consecrat, licet invitum, Paschalem appellans eum [1658 1Kb] .


[Col. 0977A] A. [1659 1Kb] D. MC.

Sub [* 1Kb] Gotefrido duce, Hierosolimitanam aecclesiam defensante, conventus ingens factus est in Hierusalem, ab omnibus qui sunt [** 1Kb] in oriente Christicolis, maximeque qui vel Antiochiae vel in Syria, Rohas vel Palestina resederant peregrinis, in tantum ut in ipsis nativitatis Dominicae festis quam plures regionibus adjacentibus [1660 1Kb] consecrarentur [1661 1Kb] episcopi, versis in hystorias visibiles eatenus mysticis prophetiis: Surge [1662 1Kb] illuminare, Hierusalem (Isa. LX, 1); et: Laetare, Hierusalem, et diem festum agite omnes qui diligitis eam (Isa. LXVI, 10), etc.---Incalescente post haec aestate, corrumpitur per Palestinam aer cadaverum foetore. Sunt etiam qui dicant fontes a barbaris infectos veneno vel cisternas [Col. 0977B] occisorum sanie; unde exorta pestilentia multos ex nostris, utpote sub aere peregrino militantes, occidit; inter quos ipsum totius aecclesiae catholicae lacrimis plangendum Gotefridum populo Dei, quem [1663 1Kb] paterna sollicitudine curabat, materna pietate fovebat, nimis immature subtraxit. Uno tantum [1664 1Kb] anno populo Dei prefuit, languore superatus producto, 15 Kalend. Augusti plenam fide bonisque operibus presentem in Christo vitam finivit. Exceptis [*** 1Kb] sive [1665 1Kb] tacitis cunctis quibus pollebat virtutibus, tanta se mansuetudine conjunxerat tam indigenis quam comperegrinis [1666 1Kb] , ut vix adverteretur Francisne [1667 1Kb] plus plangeretur quam Syris vel Grecis. Ante montem Calvariae, in vestibulo Golgathanae aecclesiae exstat ejus mausoleum, lapide Pario constructum.

[Col. 0977C] Hoc [* 1Kb] tempore Balduvinus [1668 1Kb] comes in Rohas [1669 1Kb] , quae est civitas inclita, immo regio [1670 1Kb] et pars Armeniae, consederat, principatum jam gentis illius consecutus, defuncto scilicet interim grandaevo seniore illo Christianissimo, qui se ab Antiochia sibi [Col. 0977D] in propugnatorem asciverat multaque praelia naviter [1671 1Kb] gerentem etiam in filium et heredem adoptaverat. A diebus quippe antiquis semper impugnata, nunquam manum dederat urbs illa ampla paganis, eo quod muris ultra humani operis qualitatem firmis, fluvio quoque intra ebulliente, omni etiam situ naturali populique et victuum muniatur [Col. 0978A] fertilitate. Non est operis hujus vel temporis litteris tradere, quoties ibidem parva manu vir predictus grandem multitudinem barbarorum straverit, nonnunquam etiam [1672 1Kb] victus vicerit: amisso exercitu alium ab Antiochiae obsidio conduxerit, postremo falso sibi foederati cujusdam Thurci, Balduc nomine, dolis semet expedierit ipsumque comprehensum necaverit; quae [1673 1Kb] omnia scribere volentem prius tempus deseret quam materia. Audito tamen obitu fratris Gotefridi, Balduvino juniori, cognato suo, civitatem et populum committit, ipseque cum trecentis fere viris Hierosolimam tendit, insidiantium sibi paganorum milia delusit, congreditur, vicit, onustusque spoliis cum triumpho Hierusalem intravit (Nov.). Rogatus et collaudatus ab omnibus, [Col. 0978B] ut princeps esset eorum [1674 1Kb] consensit; nec multo post inclinans caput suum super Dominici sepulchri tumbam, ipsius se servituti perpetualiter subjugavit. Post haec quo major paganis Christianorum [1675 1Kb] timor incuteretur, die pentecostes [1676 1Kb] per legatum apostolicae sedis accepta [1677 1Kb] regali benedictione coronatur (an. 1101, Mai 21). Deinde [1678 1Kb] Assur et Caesaream civitates maritimas debellavit, caesisque qui inibi erant Sarracenis, regnum suum regis Babyloniae damno dilatavit.

[Col. 0978C] Wigbertus Ravennensis archiepiscopus, qui super Hiltibrandum Gregorium [1679 1Kb] positus [1680 1Kb] , Clemens papa dictus est, obiit, vir utique satis ingenio, facundia, nobilitate personaeque reverentia clarus, nec Roma tunc nec Ravenna bene usus, et qui super unum papam viventem, quamvis coactus, ut aiunt, ascendit, ipse tres [1681 1Kb] sibimet alternatim succedentes supervixit, extorris utraque sede Ramae et Ravennae, malens, ut ab ipsius ore didicimus, apostolici nomen [1682 1Kb] nunquam suscepisse [1683 1Kb] .


A. [1684 1Kb] D. MCI.

Chuonradus [* 1Kb] [1685 1Kb] rex adolescens, nono postquam a patris palatio discesserat anno, Mahthildis [1686 1Kb] , magnae illius et nobilissimae et, ut quidam dicunt, [Col. 0978D] religiosae feminae, sicut sanguine ita et contubernio conjunctus, et in rebus per Italiam disponendis tam illius quam domni apostolici ceterarumque Deum [1687 1Kb] timentium personarum consilio semper usus, immaturo preventus occasu, plena fide et bona confessione a regno transitorio ad aeternum creditur regnum migrasse. Sunt etiam qui veneno eum dicant [Col. 0979A] interisse. Testari solent qui aderant, in brachio corporis exanimi crucis signaculum subito exortum se vidisse, ipsasque ejus exequias quibusdam miraculis honorificatas fuisse [** 1Kb] .

[Col. 0979B] Visus [* 1Kb] est a nostro quodam familiari ab occidente in orientem volans ignis ad instar non modicae civitatis.---Vermiculorum quoque, quos papiliones a similitudine tabernaculorum vocant, exercitus incredibilis multitudinis per tres continuos dies quasi a Saxoniae finibus in Bajoariam volabat [** 1Kb] .---Mox profectio populosa, et quae pene priori posset numero dumtaxat aequari, subsequitur, quae post auditas ultra spem res Hierosolimae prospere gestas, a residuis totius occidentis gentibus, maxime ab his quorum prius votis timor vel diffidentia, inopia vel inbecillitas obstiterant, denuo parabatur [*** 1Kb] ; primum ab episcopis Mediolanensi, Papiensi caeterisque Longobardorum populis ad 50 [Col. 0979C] milia signatis, deinde a diversarum provinciarum Theutonicis, postremo ab Aquitanicis, quibus Willihelmus Pictaviensis preerat, preter vulgus ad 30000 loricatis. Longobardorum plebes, permissu Heinrici [1688 1Kb] ducis Carinthia permeata, dum post Ungros tergo relictos in Burgariae [(293) 1Kb] civitatibus hiemarent, numero rarescere ceperunt, tandemque Constantinopolim pervenientes, in alteram ripam---illud enim beneficium maledictus Alexius [1689 1Kb] peregrinis accelerare solet---transpositae sunt, immo paganorum sagittis expositae. Thurci enim, explorata Longobardorum inertia, stipularum eos terebant more, in tantum ut exercitus Theutonicus, qui eadem via subsecutus circa Junii Kalendas ad eandem metropolim pervenit, quid de precedentibus [Col. 0979D] se gestum sit, nullo modo, utpote nullo superstite de Romania redeunte, posset investigare. Ab ingressu quippe vel prima civitate Bulgariae usque ad sedem Alexii, semper nobis ejus pacifici nuncii occurrebant, qui tamen aliquando nos precedentes vel comitantes favillarum evanescentium more disparebant. Militum etiam suorum, quos Pincinatos vocitant, exercitus nunc nobis a tergo damnum intulit nunc a latere vim inferre, nunc a fronte directa acie manum conferre, nunc per noctes castra irrumpere disposuit, semper tamen nobis per 20 dies [Col. 0980A] vicinus et infestus fuit, donec statione fruentes prenominata cum turma Welfonis ducis exercituque Willihelmi, diversis quoque cotidie confluentibus copiis, per dies 15 ad 100000 congregabamur. E quibus omnibus singularum turmarum principes Alexius more suo sub appellatione filiorum suscepit, eisdemque post manus acceptas sacramentaque firmata, sicuti prioribus exercitibus, munera dispertivit, pauperibus vero extra civitatem elemosinam largiri mercatumque parari precepit. Nam obsistente suspicione, paucissimis personis, et ipsis precio furtimque, cujusquam urbis vel castri sive munitionis per totum imperium ejus permittebatur ingressus. Qua etiam causa dum Willihelmus cum exercitu per mediam Adrianopolim, qua regia strata [Col. 0980B] ducit, transire prohiberetur, Aquitani mox genitali tumescentes fastu, simbola conclamant, suburbana succendunt, civitatem invadunt, cujus oppugnationi dum acriter insistunt, Pincinatorum exercitum, qui semper, ut premissum est, iter ipsum jussu caesaris observat, a tergo suscipiunt; quibus congressi, multos sternunt, multos amittunt, tandem via dudum contempta vadunt. Igitur totus ille tantusque populus per Romaniam iter dirigere disponebat, necessaria sibi quisque per deserta coemebat; ultra brachium illud maris quod Sancti Georgii dicitur tam compulsi quam voluntarii transvehimur, sed cotidiani principum conventus, cotidiana etiam ipsorum cum imperatore colloquia quem finem sint habitura, [Col. 0980C] penduli nimis operimur. Sed ecce subito murmur exoritur invisum, imperatorem Thurcorum potius quam Christianorum parti favere, exploratisque quae circa nos erant, frequentibus illos contra nos nunciis animare. Hic est, inquiunt, perfidus ille Alexius, qui, domino suo Michaheli [1690 1Kb] per quorundam Alamannorum conducticiorum auxilium depulso, imperium [1691 1Kb] ejus usurpavit, ipsosque sui sceleris cooperatores exilio damnatos necari fecit; nuncque se tanti facere dicit Francos cum Thurcis praeliantes quanti canes se invicem mordentes. Cum autem navigia quisquam conducere temptaret, audivit caesarem insidias peregrinis etiam in mari posuisse, multasque dudum eodem facinore naves eum submersisse. Quapropter omnes eum maledicebant [Col. 0980D] et anathematizabant, omnes illum linguae non imperatorem sed traditorem appellabant. Incredibile memoratu est et ad recordandum expertis horribile, quanta in nostro, hoc est Germanico, collegio quod omnibus erat rarius, tunc fuerit titubatio, dum videres patrem a filio, fratrem a germano, socium ab amico multo amarius quam mors separat cum vita separari, altero terrae, altero se committente mari, rursumque quosdam post appensum naulum, post unam vel duas in navi transactas noctes, resumpta suppellectili ad litus cum ingenti [Col. 0981A] damno prosilire, redemptis precio ampliori, quos nuper distraxerant, equis, ad necem, fugiendo mortem [1692 1Kb] , properare. Nos quoque eadem animi nutatione diu multumque vexati, tandem inter eos qui se salo credere presumpserant, divina miserias nostras gubernante clementia, Joppe portum post sex ebdomadas attigimus (Aug.), benedictus per omnia Jesus Christus!

Porro exercitus universalis, ab imperatore 300 Thurcopolis, qui legiones apto itinere deducerent, acceptis, contra Nicomediam vertitur, indeque Romaniam [Col. 0981B] declinans, ad aquilonalem plagam contra terram Chorizanam, quae Thurcorum est patria, convertitur. Loca quippe Romaniae, quae circa stratam publicam erant, perjurus Alexius devastaverat, dum nostris in Antiochia dudum obsessis auxilium ferre non auderet ut juraverat, suspectus scilicet extunc tam Francis quam Thurcis. Insuper milicia haec nomen sibi facere in gentibus, quemadmodum anterior, proposuit; sed, ut rei probavit eventus, divinae id predestinationi non complacuit. Nam ante paucos dies idem pagani in Longobardorum, ut premissum est, vix tepido sanguine hebetatos antea gladios duraverant, indeque animati, tam infinitae multitudini bellatorum resistere presumebant. Non multo plus quam quatuor erant milia Thurcorum, [Col. 0981C] qui tamen ipsi electi et equis velocissimis, armis telisque ac sagittandi peritia nimis instructi, fortunam suam seu virtutem ignoti exercitus experiri potius explorando quam aperte congrediendo veniebant. Unde inprimis latrocinantium more vulgus extremum diripere, post haec capere vel cedere, deinde per competa precurrentes, incendio vel quocumque molimine pabula prevastare, aliquando etiam per junceta vel carecta gradientem exercitum tota die flammis vel fumo vexare, nonnunquam fontes [1693 1Kb] vel cisternas obdurare, a locis tutioribus telis infestare, per noctes nunc hac nunc illa castrorum parte irrumpentes, cunctis inquietudinem inferre. Inter haec tamen omnia nunquam acie directa, [Col. 0981D] nunquam fronte aperta more praeliantium congrediebantur, sed resistentibus cedebant, insequentes fugiebant, revertentes denuo subsequuntur. Si miserias illas omnibus miseriis miserabiliores stilo prosequi plene temptamus, possibilitatem simul et modum excedimus; ubi turpiter tot nobiles, per inopiam tot divites, sine ferro tot fortes occubuisse referimus, dum domino servus presens, locupleti pecunia sufficiens minime quivit subvenire, nec forti licuit pugnare. Loca quippe eadem erant arta, invia atque inhabitabilia, hostibus cognita, nostris ignota, qua tantum Dei populum Alexii traditoris incarcerabant [Col. 0982A] machinamenta. Quid moror? Sic per dies pene 20 quasi signum ad sagittas expositi, sic cotidie tamquam oves occisionis estimati, tandem in extrema jam sorte positi, nemorum se saltibus noctu tradunt, morosam sed certam sibi mortem accelerare satagunt, quamvis paucissimis fuga quicquam emolumenti contulerit, preter quod omnium ultima fata tardantia consummavit. Nam de tam innumero populo Dei, heu! heu! non credimus mille viros remansisse, quos postea vix ossibus herentes Rodo, Papho caeterisque portubus, raros autem etiam Joppe vidimus; e quibus Bernhardus comes et Heinricus comes Ratisponensis Hierosolimae obierunt, dux vero Waiulfus [1694 1Kb] revertendo moriens, Papho est humatus. Inter longissimam cruciatuum suorum hystoriam, [Col. 0982B] quam hic texere nec ipsa compendiosi hujus operis proprietas permittit, de nostratibus archipiscopum Salzburgensem Tiemonem [1695 1Kb] captum, marchisiam N. trucidatam, duos Brunones canonicos, nobiles viros, inedia sitique defecisse referebant; de Latinis vero principibus Willihelmum, Regimundum, Stephanum, caeterorumque aliquam partem superesse dicebant.

Dum haec ita geruntur, nec his qui in Judea sunt Christianis parcitur, sed tam ab Ascalonitis atque Damascenis cotidiana latrocinia quam a Babyloniis bella parantur. Post Mai quippe Kalendas non longe a Rama castra metatus est Babylonicus exercitus, contra quem aciem direxit [1696 1Kb] rex Balduvinus, suos hortatus ut sicut ante paucos dies per Dei gratiam [Col. 0982C] parva manu multam de Arabia predam tulerant, ita nunc hostium multitudini non cedant. Illorum, inquit, damno vivamus aut periculo moriamur! Ecce bellum, o boni milites, quod olim [1697 1Kb] optavimus, pro quo patriam, parentes pacemque [1698 1Kb] contempsimus. Porro pro Christi hereditate contra invasores Sanctae Terrae predonesque alienigenas pugnare honestum est, vincere tales nequaquam incertum, mori gloriosum. Illis patria ministrat fugam, nobis exilium victoriam. Comprobemus jam quod ipsi exprobrant, Francos mortem non timere, immo Christi peregrinos aut in Christo vincere aut pro [1699 1Kb] Christo mori velle! Talia multa postquam peroravit, arrectis suorum animis, miro Dei omnipotentis nutu, ingens Sarracenorum [Col. 0982D] populus uni tantum vel paulo plus legioni nostratum cessit, adeo uti ne congredi quidem presumerent, sed post transactos aliquot in eadem statione dies turpiter et inacte redirent. Rursum circa Kalendas Septembres, quo scilicet tempore Christianorum, quos ante memoravimus, adventantium fama Babyloniae regna terruerat, inito consilio, preoccupare nostram, hoc est universorum qui tunc in Judea vel in cunctis finibus illis reperirentur, interneciem disponebant, missisque epistolis Damasco, Tripoli, Gibel, caeterisque barbaris civitatibus, adversus nomen Christianitatis se invicem qualicumque pacto [Col. 0983A] confortabant. Egressus itaque 40 milium exercitus de Babylone, primum ad optinendam Joppen tendens, non longe ab Ascalone, sumptis nimirum inde sociis, consedit. Balduvinus vero rem non ignorans, suos undique, hoc est ab Hierusalem, Neapoli [1700 1Kb] , monte Thabor, Ebron, Cesarea et Assur, in Joppen, ubi tunc non parva manebat peregrinorum turba, convocavit.

Vidimus hisdem diebus tantam mortalitatem, quam etiam vix evasimus, in populo grassari, ut ad 300 cadavera singulis diebus Hierosolimae exportata numerarentur, Joppe vero ingens campus intra paucos dies tumulis occuparetur. Denique cujusdam diei (Sept. 7.) hora tercia, precedente regem ligno Dominicae crucis, quod anno priori terra diutissime [Col. 0983B] absconditum Syri quidam Gotefrido [1701 1Kb] duci demonstraverant, extra civitatem Joppen totius populi conventus est factus, jussuque regis Arnoldus, quidam honorabilis [1702 1Kb] et bene literatus clericus, sic in medio concilii est exorsus: Beata gens, cujus est dominus Deus ejus, populus quem elegit [1703 1Kb] (Psal. XXXII, 12). Vos, o fratres karissimi, gens estis illa beata, illa gens sancta, vos estis populus ille Christi hereditatis, populus acquisitionis, qui, relictis omnibus, patria, parentibus et rebus, crucem cotidianam post Christum tulistis; vos corpora vestra [1704 1Kb] pro Christo ad supplicia tradidistis. Vos pugnasse videmini; sed Christus vestro voluntarie sibi sacrificato sanguine vestrorumque fratrum et commilitonum preciosa [Col. 0983C] morte locum sanctificationis suae dignatus est mundare, civitatem requiei suae Hierusalem voluit post tam annosa spurcissimae gentis vincula per vestram devotam servitutem expedire. Haec, inquit Deus, requies mea in seculum seculi; hic habitabo, quoniam elegi eam (Psal. CXXXI, 14). Contra quam divina sponsione nobis inditam spem, ecce paganorum literae Dei nutu ante diem hesternam comprehensis legatis ablatae, vaticinata perhibentes daemonia, nos illorum praeliis hoc anno delendos, Hierusalem funditus destruendam, et quod etiam omnibus nefandis horribilius est dictu, ipsam Dominici et gloriosi sepulchri petram crustatim confringendam, sicque camelis ad mare delatam, in remotissimo et quod nunquam a Christianis rescisci possit pelago submergendam esse [Col. 0983D] [1705 1Kb] . Unde quid facto opus sit, o Christicolae, videte; quem finem haec tanta presumptio tandem sit habitura, perpendite! Plura disputare volentem mox clamor interstrepens compescit; et quasi ex uno ore vox unanimis singulorum insonuit: Res, inquiunt, in articulo posita est; breve et quodammodo succinctum est consilium nostrum, pro Christo Christique legibus et sanctis nostris aut dimicandum fortiter aut moriendum turpiter; aut gloriose mori et vivere aeternaliter instat, aut turpissime cedere et brevi turpique vita perpetuam mortem comparare restat. Sed nec temporaliter nec aeternaliter vivere liceat, quem contra [Col. 0984A] tam profanam, tam blasphemam paganorum audaciam pugnare non libeat! Protinus ante crucem reparationis nostrae confessione peccatorum unanimi humiliatione facta, ac post dictam indulgentiam ab apostolico legato, qui tunc forte aderat, benedictione accepta, Domini inclamantes adjutorium, castro sunt alacres redditi; indeque summo mane ad 7000 peditum milleque equites recensiti, periculo sunt ingenti cum gaudio magno presentati. Visa igitur statione barbarorum, mirabile dictu, tanta fervescere ceperunt fide, ut unusquisque se solum tot legiones sternere posse non dubitaret; indeque contigit, ut dum per unum pene miliarium inordinate currendo minus caute se hostibus infundunt, prima cohors a latere invasa ilico tota rueret. Qua de re [Col. 0984B] Balduvinus efferatus animo, tanto illos equitum impetu involat, ut, quamvis idolorum responsis de victoria certificati acrius quam antea unquam resisterent, sicut cera a facie ignis ante ipsum liquescerent. Referebat michi venerabilis abbas Gerhardus, qui tunc crucem Dominicam semper lateri regis contiguus preferebat, nunquam se tantam nivis vel pluviae quantam tunc telorum contra regem volare densitatem vidisse; at post ligni preciosi intuitum nullum ex hostibus telis se vel armis, sed universos fugae presidio se commisisse. Itaque post victoriam a Deo---cui non est differentia salvare vel in multis vel in paucis (I Mach. III, 18)---sibi concessam, interim dum castra predamque diripiunt hostium, [Col. 0984C] nuncius adest missus a Joppitis, qui civitatem terra marique diceret obsessam. Mox onusti spoliis, reliquis vero incendio traditis, nobis, qui jam, portis intus obstructis, a terra equitibus multis, a mari vero 42 navibus rostratis cingebamur, in auxilium quantotius properant; postque tot hostium incursus tantasque [1706 1Kb] penuriae pestilentiaeque miserias, festum nativitatis Dei genitricis (Sept. 8.), quod ipsa die cum merore coepimus, maximo nos tripudio complere faciebant. Sequenti die (Sept. 9.) multam nobis abundantiam frumenti cunctorumque victualium cum peregrinis fratribus ad 12,000 estimatis naves 30 deferebant; quas dum hostium classes invadere niterentur, mira Dei potentia per virtutem sanctae crucis, quae, dum nil carnalis adjutorii de [Col. 0984D] civitate conferri posset, in altum econtra, jubente rege, levabatur, adeo repressit, ut, nullo conatu vel arte remigandi de loco moveri vel unam de tot navibus posse, tam pagani quam Christiani populi nimis mirarentur.

Neque hoc silentio preterendum, quod eodem anno ibidem cognovimus contigisse, venerabili Herimanno presbitero, qui tunc in monte Oliveti conversabatur, in haec verba referente: Die, inquit, sacratissimi sabbati, quo secundum antiquae misericordiae Domini paraclysin, baptismate jam consecrato, lumen de coelo nobis ministrari devoti nimis expectabamus, [Col. 0985A] usque ad vesperam orationibus solitis institimus; tuncque propter peccata nostra desiderato dono coelesti, quod etiam in conspectu gentium olim Christiani ante nos semper suscipere solebant, omnimodo frustrati, absque omni festivae synaxis officio noctem illam Dominicae resurrectionis lugendo tantum et merendo transegimus. Summo autem mane cum laetaniis a sepulchro Domini nudipedes processimus, ingressique templum Domini, quo scilicet loco, id est montem [1707 1Kb] Moria in area Areuna (II Reg. XXIV, 23), David in maxima exauditum tribulatione, cunctosque exaudiendos qui ibidem corde devoto oraverint, Salomoni promissum legimus: mox post preces lacrimasque, ne nos deserendo Christus nomini suo blasphemiam inter gentes prepararet, fusas, necdum atrium [Col. 0985B] illud famosum egredimur, et ecce signa concrepantia laudes altisonas in occursum nobis ab his qui remanserant reboantes audimus; intrantes vero aecclesiam prenominatam, lampades duas caelitus incensas gaudio immenso repleti conspicimus. Quid plura? A baptismi officio, quo pridie cessaveramus, incipientes, totum servitutis nostrae pensum Domino dudum subtractum, usque ad missae completionem, laetissima devotione persolvimus; nobis quoque egressis, inter missam Syrorum, qui semper post nostrum egressum eodem psallere choro solent, lampades aliae divinitus accenduntur, ante vesperas vero et inter ipsas vespertinas laudes usque ad 16 hujusmodi lumina visibiliter ampliantur; sicque contigit, ut pauci intra Hierusalem seu Christiani seu pagani reperirentur, qui tam [Col. 0985C] evidentem Christi potentiam se non vidisse testarentur


A. [1708 1Kb] D. MCII.

Imperator Heinricus [1709 1Kb] , habito cum principibus colloquio [* 1Kb] , Romam se profecturum ac generale concilium circa Febr. Kalendas inibi convocaturum condixit, quatinus, tam sua quam domni apostolici causa canonice ventilata, catholica inter regnum et sacerdotium confirmaretur unitas, quae tot annis scissa permansit. Constat tamen nec ipsum juxta placitum venisse, nec nuncia dignitati apostolicae subjectionem profitentia misisse. Nec hoc latet, quod alterum papam ipsi domno Paschali superponere, si fieri posset, conatus sit, nec profecerit.

[Col. 0985D] Transacta post haec media quadragesima, convenientibus universis Apuliae Campaniae [1710 1Kb] , Siciliae, Tuscaniae [1711 1Kb] totiusque simul Italiae presulibus, ultramontanorum autem quam plurimorum patrum legatis, synodus magna Romae est habita (Mart.), ubi preter antiqua Patrum instituta more solito reverenter confirmata, etiam sepedictum nostri temporis scisma inter precipuas hereses computatur, [Col. 0986A] ac perpetuo cum suis auctoribus atque sequacibus anathemate hujusmodi subscripta professione condemnatur: Anathematizo omnem heresim, et precipue eam quae statum presentis aecclesiae perturbat, quae docet et astruit, anathema contempnendum et aecclesiae ligamenta spernenda esse. Promitto [* 1Kb] autem oboedientiam apostolicae sedis pontifici domno Paschali ejusque successoribus sub testimonio Christi et aecclesiae, affirmans quod affirmat, et dampnans quod dampnat sancta et universalis aecclesia. Ibi etiam quam sententiam in imperatorem [1712 1Kb] vel patricium Romanum Heinricum idem apostolicus Paschalis [1713 1Kb] promulgaverit, nos quoque inter innumeras diversarum gentium catervas proxima coena (Apr. 3) Domini in aecclesia Lateranensi ab ipsius ore didicimus; [Col. 0986B] nimirum postquam 8 Kal. Octobr. maris fluctibus Joppe traditi, Romae sumus per Christi gratiam predicta majori ebdomada introducti. Quia, inquit, tunicam Christi scindere, id est ecclesiam rapinis et incendiis devastare, luxuriis, perjuriis atque homicidiis commaculare, non cessavit, primo a beatae memoriae Gregorio papa, deinde a sanctissimo viro Urbano predecessore meo propter suam inoboedientiam excommunicatus est atque condempnatus; nos quoque in proxima synodo nostra judicio totius aecclesiae perpetuo eum anathemati tradidimus. Id notum volumus omnibus et maxime ultramontanis esse, quatinus ab ipsius se contineant iniquitate.

[Col. 0986C] Hartwicus [* 1Kb] Magdeburgensis archiepiscopus obiit, vir per multa laudabilis, maxime tamen popularis, et aecclesiae cui preerat utilitatibus multum insudans dilatandis, pro scismate quoque sepe dicto resarciendo inter utramque partem mediator infatigabilis.---Ruotpertus episcopus Babenbergensis obiit; cui per imperatorem Heinricum Otto, cancellarius ejus, substituitur vir, ut creditur, bene religiosus.---Aerbo jam grandevus, nobilis de Carinthia princeps et quondam palatinus in Bajoaria comes, migravit in Domino.

[Col. 0986D] Commissum * 1Kb] est etiam praelium (Jul.) a Balduvino et his qui secum erant Hierosolimitis contra infinitam Sarracenorum multitudinem; ubi dum inconsiderate res agitur, circumventi sagittariorum numerositate nostri, utpote jam admodum pauci facti, intra muros civitatis Rama, quae vicina erat, cedere compelluntur, rex vero cum tribus, ut aiunt, equitibus evasit. Barbari autem cum plures lapidibus [Col. 0987A] castri [1715 1Kb] viderentur, in brevi universa moenia demoliuntur; captisque ac cesis universis quos invenerant, ipsos captivos cum nunciis victoriae suae Babylonem premittunt, castra autem sua securiter, et quasi jam terram illam gladiis acquisitam possessuri, interim donec nuncii regis sui redeant, in campestribus illis ponunt. Sed non cessit eis inpune victoria illa, non sua virtute sed divina dispositione in his, quos ipse non terras ultra sed paradysum voluit incolere, conquisita. Nam tercia die Balduvinus superveniens cum exercitu copioso, quem prius expectasse debuerat, tanta illos proterit internetione, ut nec libuerit nec profuerit vicisse. Novum autem illum exercitum tam Reginmundus a Tripoli, quam nuper devicerat, quam ab Antiochia Dankeradus ducebat; [Col. 0987B] nam suus avunculus Boimundus, ante biennium a Thurcis dolo captus, Antiochiae sibi principatum dimiserat.


A [1716 1Kb] . D. MCIII.

Heinricus [* 1Kb] imperator nativitatem Domini Mogontiae celebrans, filio suo Heinrico regi rerum summam dimissurum seque sepulchrum Domini visitaturum, per Emehardum episcopum publice predicari fecit; indeque favorem maximum tam vulgi quam principum et clericorum regnique totius acquisivit, multosque e diversi [1717 1Kb] regni partibus ad ejusdem itineris comitatum se preparare voto ipso succendit.

[Col. 0987C] Cuono, filius Ottonis [(294) 1Kb] ducis, de magnis principibus unus, et cui nihil in omni rerum humanarum dignitate supra, natu scilicet, literarum etiam scientia, fortitudine atque divitiis satis prepollens, elegantia atque facundia bonis omnibus amabilis et affabilis, quorundam funestorum hominum conspiratione, noctu, dum iter ageret, invaditur et interimitur, [Col. 0987D] ingentem relinquens nobilibus regni luctum simul et suspitionem, dum ab infimis in summos tanta scelera presumuntur.---Ante triennium quippe Heinricus Crassus, ejusdem Cuononis [1718 1Kb] germanus et natu senior, dum in Fresiae marcham, cui preerat, res acturus proficiscitur, a vulgaribus Fresonibus, quibus dominationis suae jugum grave fuit, obsequium [Col. 0988A] spectans, insidiis vallatur; re quoque cognita fugiens ad mare, vulneratur a nautis, simul et suffocatur. Hujus tanti viri, qui nimirum totius Saxoniae principatum secundus a rege gerebat, interitus ab universo regno Teutonico graviter ferebatur, isque, ut diximus, dolor nunc fratris ejus Cuononis nece duplicatur.

Heinricus marchio [* 1Kb] , vir sui temporis in Saxonia prepotentissimus, obiit.


A. [1719 1Kb] D. MCIV.

Heinricus imperator natalem Domini Ratisponae celebravit. Cumque ibidem aliquandiu moraretur, orto quodam prius murmure inter Bajoariae principes, eo quod Saxones vel Franci familiarius illic et [Col. 0988B] honorabilius quam indigenae ab imperatore tractarentur Sigihardus comes, qui hujusmodi suspitionem maxime notabat, cepit imperatori paulatim invisus haberi, propter hoc autem maxime quod ipse solus pre cunctis qui tunc aderant principibus, abundantiori militum copia adducta, ad resistendum se, si forte de curia quicquam secus cederet, videbatur communisse.---Diebus post haec aliquot exactis, cum jam securior factus idem comes suorum turmas defluere permisisset, excitatur in illum, conspirantibus tam urbanis Ratisponensibus quam diversarum partium ministerialis ordinis hominibus [(295) 1Kb] , seditio furibunda, quae nullo modo, vel ipso imperatoris filio interveniente, sedari potuit, donec ab hora diei tercia usque ad horam nonam in hospicio obsessus, [Col. 0988C] tandemque fractis foribus, ipse, prius confessione facta, sumpto etiam Dominici sacramenti viatico, capite truncatus occubuit. De [* 1Kb] quo scelere supersedemus plura referre, presertim cum adhuc ultiones caeteraque mala sequentia versentur in oculis, et quem sint finem habitura, nequeamus scire.---His tamen exceptis, undique terra satis quievit, pace simul et fertilitate, necnon aeris qualitate corporumque sanitate [1720 1Kb] delectabiliter jocundata. Nonnulli etiam palmati de Hierosolima redeuntes, Acris, quae et Accaron, a nostris expugnatam, nunctiant, alia quoque preter haec non pauca, quae multam nobis laeticiam ministrarent, fausta super Hierosolimitanae aecclesiae statu narrant.

[Col. 0988D] Boto comes, cognomento Fortis, illius Aerbonis cujus superius [(296) 1Kb] mentionem fecimus germanus, jam plenus dierum non longe a Ratispona defunctus est, et ad monasterium Tharisiense [(297) 1Kb] , quod ipse suis opibus atque prediis large ditaverat, delatus, ibique humatus. Hi duo fratres, Aerbo scilicet et [Col. 0989A] Boto, paterno de sanguine Noricae gentis antiquissimam nobilitatem trahebant, illius nimirum famosi Aerbonis posteri quem in venatu a visonta bestia confossum, vulgares adhuc cantilenae resonant, Hartwici palatini comitis filii, qui germanus fuit illius Sigihardi [* 1Kb] , qui Sigihardum genuerat Ratisponae peremptum. Maternum vero illis erat stemma de Saxonia Immidingorum tribus egregia, quae et Ottonum inclytae stirpi traditur vicina. Nam ejusdem Immid his verbis Saxonum hystoria [(298) 1Kb] meminit: Erat, inquit, clara et nobilissima ac singularis prudentiae regina, Mahthildis scilicet, magni Ottonis mater, filia Theodorici, cujus fratres erant Witukind, Immid et Reginbern. Reginbern autem ipse erat, qui pugnavit contra Danos multo tempore Saxoniam vastantes, [Col. 0989B] vicitque illos, liberans patriam ab illorum incursionibus usque in hodiernum diem. Et hi erant stirpis magni ducis Witukindi, qui bellum potens gessit contra magnum Karolum per 30 ferme annos. Quorum, ut diximus, clarissimorum principum semine nobilis Friderun, Aerbonis et Botonis mater, a Retingo, filio Botonis, filii Retingi de secundo Botone nati, procreatur; quae post mortem Hartwici statim viduitatis velamine consecratur, adhuc Aerbone parvulo, Botone inpregnata posthumo. Quorum utrumque literis et armis atque rebus satis profecisse cognovimus; attamen Botonem, sicuti corpore proceriorem et elegantiorem, ita rebus bellicis prestantiorem atque famosiorem, totius pene Germaniae [Col. 0989C] atque Italiae testatur populus. Pannonia vero talem illum ac tantum se fatetur aliquando sensisse, ut is vere de gigantibus antiquis unus apud illos credatur fuisse. De quo plura referre copia subpeteret, si compendiosi hujus operis propositum non vetaret.

Johannes [* 1Kb] Spirensis episcopus tactus ulcere quodam circa verenda, de quo etiam aliqua notabilia [Col. 0990A] diffamabantur, longa deficiens infirmitate, humatur in civitate ipsa. [** 1Kb]

Cuonradus adolescens, filius Beatricis marchisiae, postquam, spretis litterarum studiis, quibus apprime inbutus * 1Kb] erat, armis operam dedit, juxta Christi presagium, quia gladium accepit, gladio periit (Matth. XXVI, 52). Nec multo post etiam ipsa Beatrix obiit, et [** 1Kb] juxta patrem suum Ottonem ducem castello Suinfurti sepulturam accepit.

[Col. 0990B] Circa solstitium aestivale commutato in tempestatem aere, decidisse fertur inter grandinum lapides in pago Wirciburgensi tantae magnitudinis glacies, quae in quatuor divisa, totidem hominibus importabilis videretur. In episcopio vero Spirensi sanguis ex panibus fluere visus, necnon et in lenticularum edulio prodigiose repertus, civile immo intestinum bellum portendere, secundum antiquam hystoriae Romanae [(301) 1Kb] similitudinem conjiciebatur.


A. [1722 1Kb] D. MCV.

Dum [* 2Kb] imperator Heinricus natalem Domini Mogontiae celebrat, Heinricus, filius ejus, nominis illius quintus rex dictus, rebellationem adversus patrem in Baioaria machinantibus scilicet Diotpaldo marchione, Berngero [Col. 0990C] comite, et Ottone quodam nobili viro sibique materna stirpe cognato, quorum consilio et adjutorio ante paucos dies a patris latere discesserat. Primo quippe heresim prescriptam anathematizans, apostolicae sedis pontifici debitam profitetur obedientiam, indeque foederatis sibi Noricis principibus, atque ab Alemannia necnon orientali Francia nonnullis nobilibus, ad Saxones convertitur. A quibus honorifice susceptus, et in Quitilingeburg pascha celebrans (Apr. 9), in brevi universis, [Col. 0991A] Saxoniae civitatibus potitus, et optimatibus est dignitate regia satis honoratus. Consilio tamen atque ministerio Ruothardi Mogontini atque Gebehardi Constantiensis episcopi, responsalium [** 1Kb] scilicet domni Paschalis papae, totam Saxoniam Romanae aecclesiae communioni [*** 1Kb] reconciliavit, episcopis vero atque clericis conventum generalem in villam regiam quae Northusun dicitur 4 Kal. Junii, ubi super aecclesiasticae institutionis jam depravata disciplina tractaretur, indixit. In quo concilio super sententiis instantibus Patrum decretis primo relectis, quaeque poterant ad presens laudabiliter corrigebantur, quaedam vero, quae et graviora videbantur, ad apostolicam audientiam differebantur. Symoniaca quippe heresis Patrum consuetudine [Col. 0991B] condempnata, Nycholaitarum quoque fornicaria commixtio ibidem est ab omnibus abdicata; jejunium mensis Marcii prima [1723 1Kb] ebdomada quadragesimae, jejunium vero mensis Junii in ipsa ebdomada pentecostes Romano more celebrandum, a prescriptis presulibus apostolica auctoritate indicitur, et pax Dei confirmatur; his [**** 1Kb] vero qui a pseudoepiscopis fuerant consecrati, per catholicam manus impositionem reconciliatio proximo jejunio danda fore [1724 1Kb] promittitur. Vidimus inter haec, quod silentio preterire non possumus, regem Heinricum non modicam bonae indolis spem magna simul humilitate et auctoritate coram omnibus pretendentem. Nam cum servorum Dei conventui nonnisi [Col. 0991C] vocatus interesse vellet---ingens enim ibi cum episcopis et clericis etiam abbatum atque monachorum aecclesiasticam sitiens unitatem turba confluxerat---tandem in abjecto productus habitu locoque stans editiori, omnibus juxta principum decreta suas leges atque jura rationabiliter innovavit; si qua vero irrationabilia rogabantur, mira ac ultra suos annos prudenti responsione et avita magnanimitate confutavit, in omnibus his et sibimet miro modo servans adolescentiae verecundiam, et Christi sacerdotibus dignam exhibens reverentiam. Inter haec obortis lacrimis ipsum regem caeli cunctamque caeli militiam testabatur se nulla regnandi cupiditate paternum sibi regimen usurpare, neque dominum et patrem suum a Romano deponi imperio [Col. 0991D] exoptare, immo debitam pertinaciae et inoboedientiae ejus semper compassionem exhibere; sique sancto Petro suisque successoribus lege Christiana subjici velit, sive regno cedere, sive serviliter ipsi se subesse promisit. Quod auditum omnis multitudo collaudans, lacrimas simul et preces tam pro patris conversione quam pro filii prosperitate fundere coepit, voce magna kyrieleyson declamans. Eadem hora Uto Hildinesheimensis et Heinricus Padrebrunnensis [Col. 0992A] ac Fridericus Halberstatensis presules, vestigiis metropolitani prostrati, ipsius atque regis astantis totiusque presentis aecclesiae testimonio, apostolicae se dedunt oboedientiae. Quorum etiam commissa apostolico nihilominus judicio reservantur, sub officii sui tantum suspensione.

[Col. 0992C] His rite [1725 1Kb] dispositis [(302) 1Kb] , rex idem pentecosten Merseburg celebrans (Mai. 28), Heinricum Magdeburgensi [1726 1Kb] aecclesiae dudum designatum archiepiscopum, sed ab imperatoris fidelibus repulsum, consecrari fecit; nec multo post expeditionem [Col. 0992D] contra Mogontiam movit, expulsum inibi pontificem restituturus, patre intra muros rem expectante cum non parva militum turba nonnulisque non tamen sibi sat fidis principibus. Sicut autem istis Rheni interfluentia naviumque subtractio urbis aditum denegabat, ita illis sacramentorum tam filio quam patri factorum consideratio parricidale bellum interdicebat. Plura tamen hinc et inde nuncia navigabant, multa et consilia communes [Col. 0993A] regni proceres inter se trutinabant, patre regni divisionem et hereditariae successionis confirmationem pollicente, filio vero nil nisi apostolicae subjectionis et aecclesiastice unitatis efficientiam expostulante. Sic inacte [1727 1Kb] discedens, Wirziburg devenit (Jul.), [* 1Kb] Errolongum [** 1Kb] quendam, quem dudum Emehardo defuncto presulem imperator designaverat, expellens, Ruotpertum, ejusdem aecclesiae prepositum, et [*** 1Kb] tam prius quam tunc a clero et populo electum, per predictum archiepiscopum Ruothardum [1728 1Kb] inthronizavit; sicque aecclesia eadem apostolicae communioni reconciliata, ac securitate ab urbanis accepta, dimissis Saxonibus, ipse cum Bajoariis ad obsidium castelli Nourinberc conversus, illudque post duos vel amplius menses [Col. 0993B] (Aug. Septembr.) prospere capiens, soluto exercitu, Ratisponae se contulit. Quem pater e vestigio subsequens, Errolongum Wirziburgensibus, fugato Ruotperto, restituit, indeque omnia quae fautorum erant filii devastans, tandem faventibus sibi dolis Ratisponensium, filium urbe fugavit. Qua residens, presulem eidem kathedrae quendam adolescentulum, nomine Oudelricum [1729 1Kb] [**** 1Kb] prefecit, exercitum undecumque congregavit, progressusque, marcam Diotpaldi per Boemicae gentis maxime crudelitatem devastavit. Nec plus una cum suo domino regii morantur milites, conventum usquequaque facere, caesarianis a tergo flammis predaque vicem reddere, postremo cum 10000 electae juventutis in quinque legiones dispertitis congressum expetere. [Col. 0993C] Jam castris in contrarium positis, spectaculo nimis horribili, per triduum continuum ex una ripa Regini fluminis imperatoris, ex altera regis volitabant signa; jam frequentia grassabantur in ipso fluminis alveo duella, inter quae et [***** 1Kb] Hartwicus comes ex parte imperatoris occubuit. [****** 1Kb] nec paucos ex utraque parte Martis sors anceps absumpsit. Attamen die quae generalem certissime congressionem precedebat, principes qui capita roburque utriusque videbantur exercitus, pacificis invicem concessis colloquiis, post morose ventilatam inter se belli presentis causam, tandem divino, ut creditur, edocti spiritu, parum justitiae parumque emolumenti tam duro tamque periculoso inesse negocio, [Col. 0993D] unanimi consideratione conferebant; indeque nimirum fratribus, id est populo utraque parte Christiano, parcendum, immo parricidali pugna cessandum, pari voto judicabant. Rex etiam adolescens, dum jam, ut diximus, per ordinatas omni parte acies Mars cruentus cepisset frendere, commotis visceribus super patre suo lugubriter fertur inclamasse: Grates, inquit, o boni commilitones, affectui circa me vestro summopere refero; unicuique vestrum par pari referre, si res exegerit, non abnuo; nemo tamen in hoc me sibi velit vel credat fore [1730 1Kb] foederatum, ut dominum et patrem meum per se glorietur [Col. 0994A] occisum vel unquam estimet occidendum. Ego quidem Christianis michi legibus subarratum regnum ut heres [******* 1Kb] et successor augusti tenere, si tamen rerum omnium dominatori complacuerit, cupio; parricida vocari vel esse nolo. Quodsi pater meus apostolice se subjecerit obaedientiae jugo, ego mox in his quae sua dumtaxat michi clementia concesserit, contentus ero, interim me non impugnatorem esse patris, sed paterni regni propugnatorem noveritis. Vesperascente itaque jam die, cessere loco regiae phalanges, imperatoriae majestati se reverentiam exhibere clamantes. Imperator autem dum in castris de crastino certior conflictu disponit, nec pugnam nec pugnandi votum principibus esse, per Boemiae ducem marchionemque Liupaldum contra spem audivit. Qui [Col. 0994B] mox animo consternatus, supplex illorum adjutorium petit, nec impetrat; instructus etiam secretis filii nunciis, suorum conspirationem adversus se factam, latenter e castris cum paucis admodum viris subtrahitur; sicque divina dispositione, uno salvo, multorum, qui fundendus credebatur, sanguis salvatur. Nam protinus ut imperatoris absentia totis undiqueversum castris innotuit, unusquisque propria repetere, maxime noctis opacae latibulo divertendi securitatem ministrante, contendit. At rex, dum disturbatis inimicis ad libitum frui posset, parcere quam persequi deliberans, civitatem ob dati prius foederis defectum austeriori nimirum pacto sibi confirmat, Hartwicum [1731 1Kb] , virum utique [Col. 0994C] probatum catholicum atque nobilem, abdicato Oudelrico [1732 1Kb] ibidem inthronizat, presules etiam quosdam ac principes paternae militiae intra murum repertos sibi conciliat, moxque Franciae redditus, eodem propinavit calice perfidis sibi Wirciburgensibus. Inter [******** 2Kb] haec predictus Errolongus [1733 1Kb] , qui presulis inibi nomen usurpaverat, spe frustratus concepta, Ruotperto sede cedens, regi deditur, et ex hoc inter suos capellanos aeque fidelis estimatur.

[Col. 0995C] Audiens interim rex patrem suum apud Wigpertum, quendam illustrissimum et prudentem virum, [Col. 0995D] qui partibus in [1734 1Kb] illis quas Sorabi inhabitant principabatur, esse repertum, usque ad Rhenum illi ducatum---hoc enim per legatos ipse supplicabat---administrari permisit; ne tamen aliquo illius inibi infestaretur molimine, mature Wirciburg digressus, non longe a Spira prescriptum flumen non sine periculo transfretavit; moxque civitate ipsa patrisque ibidem reconditis thesauris potitus (Oct. 31), virum sapientem et nobilem ac pro sanctae conversationis fama morumque dignitate omnibus sanum sapientibus amabilem, Gebehardum Herisaugiensem abbatem, prefecit Sirensibus episcopum. His etiam diebus [Col. 0996A] venerabilis Ruothardus archiepiscopus a Thuringia, qua per annos octo tyrannicam declinaverat rabiem, presidio catholicorum principum deductus, maximo nobilis Mogontiae tripudio kathedrae suae restituitur, sicque tam populum quam clerum apostolicae reconcilians aecclesiae, ab universis non solum ut pater jam grandevus, sed etiam velut ex mortuis redivivus, omnimodis excolitur. Rebus igitur circa Rhenum compositis, Burgundiam rex Heinricus convertitur (Dec.), sed revocatus fidelium suorum nunciis, machinamenta patris quae Sigefridi comitis auxilio moliebatur, mira velocitate prevenit. Nam illum Mogontiam tendentem, atque colloquium curiale, quod ab universis regis principibus super presenti negocio condictum in natali Dominico expectabatur, [Col. 0996B] impedire temptantem, Bingae circa Idus Decembr. repperit, ore ad Ã´s de anathematis vinculo caeterorumque insolenter in rem publicam commissorum, ordine quidem prepostero sed necessarie commutato, filius patrem commonuit, obedientiae debitum, si resipiscere dumtaxat dignetur, repromisit. Senior has et hujusmodi quam plures sententias ad audientiam optimatum et senatus consultum instanti curiae distulit, sicque comitatus uterque, pacificus ad invicem, pariter contra sepedictam se metropolim convertit. Inter haec aliqua, quae huic pacto pacique non convenirent, dum per occultos nuncios patrem conari filio fideles denotarent, visum est eisdem, ut pater separatim cum suis in castello quodam tutissimo principum conventum expectaret, [Col. 0996C] presertim [* 1Kb] cum presules Mogontinus atque Spirensis caeterique qui aderant. intra nuper reconciliatas suas aecclesias communicationem illi prestare se non posse, publice reclamarent. His ita dispositis, custodibus quoque, qui ne novi quicquam ab ipso vel ad ipsum procederet [1735 1Kb] , adhibitis, rex Mogontiam publico conventui principum occurrit; sed vulgaris inde stulticia, patrem a filio dolo captum et custodiae mancipatum, circumquaque diffamavit. [** 1Kb]

Hoc [* 1Kb] anno Balduvinus rex Ascalonem a mari copiosissima classium multitudine, a terra vero non [Col. 0996D] parvo cingens exercitu, tributariam sibi fieri longa obsidione coegit. Post aliquot vero [1736 1Kb] menses 50000 Sarracenorum improvise se invadentium virtus divina ante ipsum quatuor tantummodo milium manibus stravit, quodam scilicet ammiratae, qui secundus a rege Babyloniae videbatur, capto, altero inter caeteram multitudinem occiso. Christi clementia peregrinis suis apud Antiochiam, Syriam, Palestinam totamque per Asyam prosperante, eorumque servitute barbaricas circumquaque spurcicias eliminante, invidus et occultus eatenus aecclesiae persecutor Alexius diu tectam suae perfidiae toxicatam rabiem [Col. 0997A] evaginat, Thurcis, quibus jam nulla vel rara in oriente regnandi spes remanserat, se tutissime conciliat, et o turpissimum facinus! Niceam, quam olim fidei nostrae turrim dudumque multo Christianorum sanguine comparatam [1737 1Kb] prescripsimus, Solomani tyranni filiis reddidit, custodias [1738 1Kb] ad prohibendum transitum peregrinis terra marique constituit, Babylonicum regem contra nostros frequentibus nunciis animavit. Cujus [1739 1Kb] classes contra Anthiocenos directas ipsi bello ceperunt, et in confusionem Alexii nasis atque pollicibus omnium abscisis, unam de scafis inde onerantes, hujusmodi pulmentum eidem regi, multorum milium homicidae, transmiserunt. Boimunt quoque, jam trienni captivitate per divinam solutus providentiam, Italiam [Col. 0997B] navigio venit, ibique classes fabricari constituens, ipse usque ad Hispaniae regna peragrare cunctamque quam posset militiam quocumque pacto contra tyrannum prescriptum cepit congregare.

Fridericus dux obiit, vir prudentia, moribus et nobilitate satis clarus, sed clarissimo et singularis ac inclitae famae Adelheidae [1740 1Kb] , filiae scilicet imperatoris, matrimonio et ex eadem mirae indolis prole decoratus. [* 1Kb]

[Col. 0997C] Pridie ante vigiliam nativitatis Coristi visus est ob occidente tantus inter sidera ignis flammare, ut solis jubar crederetur, si in orientis esset parte.


A. [1741 1Kb] D. MCVI.

Mediante [1742 1Kb] Heinrico juniore, tantus apud Mogontiam factus est in natali Dominico totius regni Teutonici conventus, quantus per multa annorum curricula nusquam est visus. Referunt enim qui aderant, 52 ibi tunc optimates vel eo amplius affuisse, adeo ut solus dux Saxoniae, Magnus nomine, quem jam gravior aetas impediebat, notaretur defuisse. Ibi supervenientes apostolicae sedis legati, episcopus [Col. 0997D] scilicet Albanus cum Constantiensi, sententiam anathematis in Heinricum seniorem dictum imperatorem a tot sibi succedentibus apostolicis sepius sepiusque promulgatam scriptis simul et dictis testificantes, universam multitudinem, immo totam toto orbe diffusam aecclesiam ab ejus communione, [Col. 0998A] Christi et beati Petri auctoritate, multis jam annis sequestratum [1743 1Kb] confirmabant. Qua de causa dum ipse se de castello quo manebat Mogontiam exhibere temptaret, principes propter cavendum tumultum vulgi, suae potius quam filii parti favere solentis, ipsi Ingilenheim occurrerunt (an. 1105 Decemb. 31); tandemque generali illum circumvenientes consilio, usque ad reatus confessionem satisfactionisque professionem perducunt. Cui cum legati communionem seu poenitentiae modum absque generalis synodi et apostolicae discussionis censura reddere ad presens non possent, ipse partis utriusque consiliis annuens, regalia vel imperialia insignia, crucem scilicet et lanceam, sceptrum, globum atque coronam filii potestati tradidit (an. 1106, Jan.), prospera illi imprecans, [Col. 0998B] illum primatibus multo fletu commendans, et extunc juxta summi sacerdotis totiusque aecclesiae decreta suae consulturum animae promisit. Hoc ordine Heinricus, illius nominis quintus, primum a patre deinde ab universis Germaniae principibus in regem jam secundo electus, ab apostolicis quoque legatis per manus impositionem catholice confirmatus, acceptis tam ab episcopis quam laicis juxta morem patriae sacramentis, regnare cepit, 88o loco ab Augusto, 50o patris sui anno, ab Urbe condita 857o [1744 1Kb] anno, ab origine mundi 5058o [1745 1Kb] , Dominicae vero incarnationis, ut dictum est, 1106o anno.

Relatis igitur coram rege cunctisque totius Germaniae [Col. 0998C] optimatibus et presulibus omnique clero simul et populo legationibus Romanae sedis, super ecclesiarum regni istius commaculatione diversa et inveterata, econtra emendatione ab universis unanimiter promissa, placuit tam regi quam primoribus, ad sanctam matrem Romanam aecclesiam tantos ac tales a partibus istis legatos transmitti, qui et de objectis rite rationem reddere et de incertis sagaciter investigare ac per omnia utilitatibus aecclesiasticis sapienter consulere sint idonei. Separantur in hoc opus viri spiritu sapientiae pleni, dignitatibus, natalibus et elegantia seu divitiis precipui, nullaque secundum Deum sive seculum veneratione indigni, a Lothoringia Bruno Trevirensis, a Saxonia Heinricus Magdaburgensis, a Francia Otto Babenbergensis, a [Col. 0998D] Bajoaria Eberhardus Eihstatensis, ab Alemannia Gebehardus Constantiensis, a Burgundia Curiensis, nonnulli etiam nobiles de latere regis laicae professionis; idque inter caetera suscipiunt in mandatis, ut, si fieri possit, domni apostolici presentiam Cisalpinis partibus impetrent exhiberi [1746 1Kb] .



PARS ALTERA. ANNI 1106-1125.
[Col. 0999]

[Col. 0999A] Aureis [1747 1Kb] tuis, o rex in aeternum victure, temporibus ego tantillus homuncio Ekkihardus [1748 1Kb] post annosas miserias redditus, ac post deflorata diversorum chronographorum opuscula, ab ipso temporum exordio temporum decursus ferentem carinam per multimodas Charibdis [1749 1Kb] atque Scillae comminationes tandem gloriosi tui imperii jam portui delatam speculando, ultra omnem humanae estimationis modum letificatus, non inconvenienter, ut arbitror, stilo libertatis premium, quod oppido jam lassus exoptat, denego; immo ipsum tuis amodo preconiis pro viribus ac ultra vires inserviturum, quamdiu his regitur artubus, devotissime subjugo. Quidni? Te quippe multis jam in tristicia sedentis, domine gentium, ploratibus a patre spirituum tandem [Col. 0999B] et vix impetratum caput, non immerito quodque catholicum et orthodoxum ejusdem aecclesiae membrum quocumque prevalet favore prosequitur, [Col. 1000A] tibi Romanus a pulvere jam expergiscens orbis a mari usque ad mare, immo totus a solis ortu usque ad occasum mundus, inenarrabili tripudio congratulatur. In te suscitatum David germen justum universa sanum sapientia corda speculantur; sed precipue Deo servientium personae undique prorumpentes e latibulis, lumen te sibimet in tenebris exortum, divina quedam de te presagia conferentes, tempus jam venisse miserandi sui testantur, de tua indole quid justum audire vel sanctum, sanctae quevis animae sui erga Christum regem servitii fructum esse confidenter arbitrantur. Beata erit, et ultra ipsas avitae maternaeque stirpis magnificentias gloriosior producetur aetas tua, si mansionem in augustissimo tuo pectore fecerit Spiritus, quem die [Col. 1000B] noctuque universa Deo placentium tibi exoptant et imprecantur vota.


[Col. 0999] EXPLICIT [1750 1Kb] PROLOGUS.




[INCIPIT TEXTUS.]



Codd. D. E. 4---11. [INCIPIT [1751 1Kb] LIBER QUINTUS]. [1Kb]
[Col. 0999B]

[Col. 0999] Anno dominicae incarnationis 1106.

[Col. 0999B] An. 1105, Dec. 25.) Mediante [1752 1Kb] Heinrico juniore tantus apud Mogontiam factus est in natali Dominico tocius regni Teutonici [1753 1Kb] conventus, quantus per multa annorum curricula nusquam est [Col. 0999C] visus. Referunt enim qui aderant, 52 optimates ibi tunc vel eo amplius affuisse [1754 1Kb] , adeo ut solus dux Saxoniae, Magnus nomine, quem jam gravior aetas impediebat, notaretur defuisse. Ibi supervenientes apostolicae sedis legati, episcopus scilicet Albanus cum Constantiensi, sententiam anathematis in Heinricum seniorem dictum imperatorem a tot sibi succedentibus apostolicis sepius sepiusque promulgatam scriptis simul et dictis testificantes, universam multitudinem, immo totam toto orbe diffusam aecclesiam ab ejus communione, Christi et beati Petri auctoritate, multis jam annis sequestratam confirmabant. Qua de causa dum ipse se Mogontiam de castello quo manebat exhibere temptaret, principes propter [Col. 0999D] cavendum tumultum vulgi, suae potius quam filii parti favere solentis, ipsi Ingilenheim [1755 1Kb] occurrunt; tandemque generali illum circumvenientes consilio, usque ad reatus confessionem satisfactionisque professionem perducunt. Cui cum legati communionem seu penitentiae modum absque generalis synodi et apostolicae discussionis censura reddere ad presens [Col. 1001A] non possent, ipse partis utriusque consiliis annuens, regalia vel imperialia insignia, crucem scilicet et lanceam, sceptrum, globum atque coronam, filii potestati tradidit, prospera illi imprecans, illum primatibus multo fletu commendans, et extunc juxta summi sacerdotis tociusque aecclesiae decreta suae consulturum animae promisit.

Hoc ordine Heinricus illius nominis quintus, primum a patre, deinde ab [1756 1Kb] universis Germaniae principibus in regem jam secundo electus (Jan.), ab apostolicis quoque legatis per manus impositionem catholice confirmatus, acceptis tam ab episcopis quam laicis juxta morem patriae sacramentis, regnare cepit 82o loco ab Augusto, 50o, regni patris sui anno, ab Urbe condita 1858o anno, ab origine mundi 5058o. Dominicae vero incarnationis, ut dictum est, 1106o anno.

[Col. 1001B] Relatis igitur coram rege cunctisque tocius Germaniae optimatibus et presulibus omnique clero simul et populo legationibus Romanae sedis super aecclesiarum regni istius commaculatione diversa et inveterata, et econtra emendatione ab universis unanimiter promissa, placuit tam regi quam primoribus, ad sanctam matrem Romanam aecclesiam tantos ac tales a partibus istis legatos transmitti, qui et de objectis rite rationem reddere et de incertis sagaciter investigare ac per omnia utilitatibus aecclesiasticis sapienter consulere sint idonei. Separantur in hoc opus viri spiritu sapientiae pleni, dignitatibus, natalibus et elegantia seu divitiis preclari nullaque secundum Deum sive seculum veneratione indigni, a Lotharingia [1757 1Kb] Bruno Trevirensis [1758 1Kb] , [Col. 1001C] a Saxonia Heinricus Magdeburgensis [1759 1Kb] archiepiscopi, ab orientali Francia Otto Babenbergensis, a Bajoaria Eberhardus Eistatensis, uterque designatus pontifex, ab Alemannia Gebehardus Constantiensis, aliique nonnulli presules, plerique etiam nobiles de latere regis laicae professionis; idque precipuum inter caetera suscipiunt mandati, ut, si fieri possit, per illos impetrata domni apostolici Cisalpinis partibus exhibeatur presentia.

Sic nimirum, sic per tot jam annos obnubilata lux oriri coepit nostris in partibus [1760 1Kb] orthodoxa; depublicatur et ventilatur, dijudicatur [1761 1Kb] et convincitur, foetet et respuitur, condempnatur et anathematizatur heresis Wigbertina vel Heinriciana [1762 1Kb] , [Col. 1001D] abdicatis sive fugatis hereticis [1763 1Kb] , Catholici kathedris pontificalibus destinantur, e quibus etiam aliqui inter ipsa festa consecrantur. Denique in tantum divinae legis subito zelus efferbuit, ut etiam ipsa cadavera pseudoepiscoporum ab aecclesiis eliminarentur, quotquot autem ab ipsis erant ordinati, usque ad generalem audientiam ab officiis suspenderentur. Jam enim exaltatis sibi divinitus aecclesia Romana cornibus, ad incutiendum timorem cunctis [1764 1Kb] usquequaque scismatum membris, etiam capitis ipsius ossa, Wigberti [1765 1Kb] scilicet dicti papae, de sepulchro suo, quod per sex [1766 1Kb] jam annos in aecclesia Ravennensi possederat, [Col. 1003] projici fecerat, universaque [1767 1Kb] ejus instituta, ut vere non [1768 1Kb] apostolici sacerdotis, sed ut [1769 1Kb] apostatici invasoris, annullari decreverat

Inter haec Werinherus [1770 1Kb] , quidam ex ordine ministerialium regis, qui marchae [1771 1Kb] quae in partibus [est [1772 1Kb] ] Aquinae preerat, quasi heresim eandem resuscitaturus, collectis undecumque per Italiam copiis, corruptis quoque multa pecunia Romanis [1773 1Kb] nonnullis, dum domnus apostolicus Beneventanis immoratur finibus, quendam pseudoabbatem de Farfara, proh nefas! kathedrae sancti Petri imposuit, et ipsum papam caesaris sub vocabulo Silvestri appellari voluit. Qui tamen post paululum turpiter, ut merebatur, a [1774 1Kb] Catholicis eliminatus [1775 1Kb] , vesaniae suae premium male conquisiti pejusque dispersi aeris [1776 1Kb] retulit dampnum, preter fidei, quod miser caeco non doluit corde, dispendium.

[Col. 1003A] Porro proceres [1777 1Kb] jam dicti dum e suis singuli partibus in valle [1778 1Kb] Tridentina convenientes, apud ejusdem nominis civitatem, id est [1779 1Kb] Tridentum, pernoctarent (Febr.), quidam Adelbertus adolescens, partium tamen [1780 1Kb] illarum quodam insignis comitatu, summo mane super ipsos, utpote inermes et peregrinos, cum [1781 1Kb] civibus armatis [1782 1Kb] irruit, spoliat, capit, custodiae tradit [1783 1Kb] , idque sibi per legationes domini sui, Heinrici [1784 1Kb] [scilicet [1785 1Kb] ] eximperatoris [1786 1Kb] , demandatum comprobat. Artibus quippe solitis idem Heinricus usus clam [1787 1Kb] [clanculis jam et q. c. ac n. E.] querelosis epistolis et [1788 1Kb] nunciis quascumque poterat [1789 1Kb] regni civitates et provincias impleverat, quibus se vim a principibus passum, immo ab unico filio depulsum imperio [Col. 1003B] deplorabat, regnum [1790 1Kb] in suis miseriis confusum [1791 1Kb] , cunctis usquequaque patribus [1792 1Kb] ejusdem fortunae [1793 1Kb] timendum fore premonebat exemplum. Qua de causa nullus jam per Italiam liber transitus eisdem patuit [1794 1Kb] legatis. Gebehardus [1795 1Kb] tantum [1796 1Kb] Constantiensis episcopus cum suis per occultiores Alpium semitas ingressus, Mahthildis [1797 1Kb] comitissae, alterius [1798 1Kb] nimirum Debborae [(303) 1Kb] , presidiis, apostolicis presentatur vestigiis. Reliqui, ut diximus, magnates, ut nimirum a stultissimo captivatore deprehensi, tractantur indigne, preter Ottonem Babenbergensem episcopum, cui idem Adelbertus, eo quod suus esset miles, parcere cogebatur [1799 1Kb] . Quo etiam mediante, Bruno Treverensis episcopus et Wigbertus [1800 1Kb] comes eo pacto dimittuntur, quatinus [Col. 1003C] eximperatorem [1801 1Kb] cum illo pacem facturi conveniant, et quid [1802 1Kb] de reliquis ipse precipiat relaturi redeant. At Jesus, qui semper prope est [1803 1Kb] se invocantibus et his juxta [1804 1Kb] qui tribulato sunt corde, repente super eosdem sibi rebelles Welefonem [1805 1Kb] ducem Noricum quasi gladium de vagina [Col. 1005] sua eduxit; qui tercia superveniens die [1807 1Kb] manu valida, clusas [1808 1Kb] obstructas effregit. Gebehardum, virum probatum, Tridentinae aecclesiae constitutum a rege catholico novum episcopum, quem nunquam se suscepturos cives ipsi conspiraverant, recipi coegit, ipsum quoque Adelbertum suique sceleris complices adeo perterruit, ut eductos quos clauserant principes ipsumque castellum novo episcopo redderent, ipsi insuper nudipedes ab his quos afflixerant veniam postularent. Tunc etiam a prima ebdomada quadragesimae, qua et mediante haec passi sumus, cometam immensi fulgoris [1809 1Kb] usque ad passionem Domini conspeximus (Febr.; Mart.). Revertentes [1810 1Kb] quoque, tam pauperes quam divites, non sine proprio singuli dampno, regem nostrum Heinricum quiddam infortunii [1811 1Kb] perpessum a rebellantibus sibi nonnullis per Alsatiam seditiosis [1812 1Kb] , fama sinistra [1813 1Kb] percepimus, patrem vero regis non modica sibimet auxilia contra filium attraxisse, hoc est episcopum Leodiensem, Heinricum ducem Lothariensium [1814 1Kb] , Coloniam, Juliacum, Bunnam, quae et Verona, caeteraque partis illius oppida; haecque nonnichil titubationis religioni minabantur catholicae.

[Col. 1005A] Caeterum [1815 1Kb] rex Heinricus divina roboratus confidentia, nec minus magnanimitate animatus innata, dum quasi partes inimicas humiliaturus, Leodium, paschalem inibi curiam habiturus [1816 1Kb] , convertitur [1817 1Kb] , post festum palmarum Coloniae cedentibus hostibus satis jocunde celebratum [1818 1Kb] (Mart. 18), moto comitatu, rursum fortunae sinistrorsum sibi rotam volvere sentit, dum nimirum [1819 1Kb] [res [1820 1Kb] ] inconsultius [1821 1Kb] agitur. Nam cognita patris machinatione, qui utique se, ut vir bellator ab adolescentia sua [1822 1Kb] , satis argumentose per conductas ad civitatem, qua curiam indictam prescripsimus, copias resistere parabat, ipse juvenili nichilominus animositate succensus, illo, parva licet manu cinctus, ut coeperat ire, contendit. Qua de re premissis 300 viris, qui [Col. 1005B] pontem super Masam [1823 1Kb] fluvium loco qui Wegesaz [1824 1Kb] [(304) 1Kb] dicitur constructum observarent---nam omnes ejusdem fluminis transitus jam hostes interruperant---, dum rex in palatio Aquisgrani coenam Domini celebrat (Mart. 22), dux [1825 1Kb] Heinricus cum exercitu caesariano regios ad pontem invadit milites, naviterque resistentes arte quadam equitandi, qua gens illa plus caeteris [1826 1Kb] utitur, in latiora [1827 1Kb] deductos, multitudine legionum cingit, opprimit, sternit [1828 1Kb] atque capit; nonnullos etiam cedentes fluvius voravit. Videres fortissimos Machabeos in bello [1829 1Kb] catholicae pacis, post stragem plurimam apostaticae genti illatam, fide magna et laeticia suas animas Christo pro se passo commendantes ac hujusmodi pro transitu priorum delictorum veniam [Col. 1005C] in eadem indulgentiae die se consecutos invicem consolantes. His fortunae fallaciis, immo summi dispositione judicis, mens hereticorum tumescere, nec tamen orthodoxorum [1830 1Kb] spes decrescere coepit. Rex enim [1831 1Kb] inter ipsa paschalia festa (Mart. 25), quae tunc pro eventu rei [1832 1Kb] Bunnae [1833 1Kb] celebrabat [1834 1Kb] , Heinricum ducem, judicio optimatum reum [Col. 1007] majestatis et hostem rei [1835 1Kb] publicae, ducatu privat, ac generalem expeditionem contra Lotharingiam, accepto a principibus sacramento, per totum regnum indicit et preparat. Quo dehinc superioribus se partibus [1836 1Kb] conferente, pater se Coloniensibus reddit, et [1837 1Kb] episcopo pulso [1838 1Kb] , civitatem ipsam vallis et propugnaculis omnique repugnandi [1839 1Kb] genere permagnifice munivit; ipseque cum fidelissimis suis Leodio se contulit [m.; deinde Leodium se c. E.].

[Col. 1007A] Igitur mense Junio [(305) 1Kb] jam fere mediante, rex Heinricus cum exercitu [1840 1Kb] copioso, id est 20 milibus, Coloniam Agrippinam obsedit; sed cum esset, ut dictum est, multum per omnem modum munita [1841 1Kb] , 3 aut 4 inibi [1842 1Kb] ebdomadas casso pene labore consumpsit, excepto quod, ut fieri solet, juventus, utpote morae [1843 1Kb] impatiens, nonnunquam pro muris concurrens, ludo crudeli fugat alterutrum [1844 1Kb] vel sternit. Ibi etiam Dietericus [1845 1Kb] comes, regi fidelissimus, infirmitate pressus, communi fine migravit, vir utique nobilissima Saxonum stirpe progenitus, et tam omnigenae religioni quam catholicae defensioni non mediocriter deditus, litteris etiam aliquantum instructus.

Interea regi Heinrico patris legati de Leodio missi presentantur, litteras tam sibi quam principibus regni deferentes, quarum exemplar hic inseri [1846 1Kb] non absurdum duximus, ob comprobandam [1847 1Kb] scilicet ejusdem viri multimodam tergiversationem, qua se toto vitae suae tempore cunctis sibi resistentibus ficta subjectione eatenus fecisset superiorem:

Heinricus, Dei gratia Romanorum imperator augustus, episcopis, ducibus, marchionibus, comitibus, caeterisque regni principibus gratiam et dilectionem, dignantibus eam recipere. Conquerimur Deo omnipotenti, et dominae sanctae Mariae, et beato Petro principi apostolorum patrono nostro, et vobis principibus omnibus, quod injuste et inhumane et crudeliter, confisi in illa fide de [1848 1Kb] qua dubitare non debueramus, tractati sumus, et tam honore regni quam prediis et omnibus quae habebamus contra divinum et humanum jus ad infamiam et improperium regni ita exspoliati sumus, ut nichil [1849 1Kb] penitus preter solam vitam nobis relictum sit. Ubi cum ferme omnes essetis, magna pars vestri visa est dolere et tristari; sed proh dolor! nichil nobis vestra contulit tristicia, quin de nobis sibi satisfaceret voluntas inimicorum nostrorum odiosa. Et quia, cum consilio et rogatu filii nostri fide et securitate vitae et honoris nostri [1850 1Kb] ab eo primum accepta, fiducialiter et desideranter Mogontiam in presentiam legati Romani et principum tenderemus, ut eorum dispositione ageremus tam de statu aecclesiae et honore regni, quam de salute animae nostrae, ipse non est veritus in hac voluntate et obedientia nos contra datam fidem capere et usque ad articulum mortis ferme ducere [1851 1Kb] : non ausi sumus ita nos illi credere, ut injuriis et contumeliis nos pro voluntate sua, sicut prius, valeat tractare. Quapropter multum rogamus vos et obnixe precamur, ut pro timore Dei et honore regni et honestate vestra dignemini studere, quomodo de injuria in manibus vestris nobis illata per vos possimus recuperare justiciam. Nos quoque pro consilio vestro et aliorum qui nos odio non habent religiosorumque [1852 1Kb] virorum parati sumus, tam filio nostro, si in aliquo eum offendimus, quam alicui in regno libenter emendare. Preterea, sicut domno papae in presentia legati sui et vestra obedire parati fuimus, ita et nunc parati sumus, ei omnem debitam reverentiam et obedientiam sincero corde et devotione presentialiter exhibere, et tam consilio vestro quam spiritalis patris [1853 1Kb] nostri Hugonis Cloniacensis [1854 1Kb] abbatis aliorumque [1855 1Kb] religiosorum virorum, de statu aecclesiae et honore regni, quantum in nobis est, disponere. Cum igitur ad haec omnia parati simus [1856 1Kb] , rogamus vos [1857 1Kb] et [1858 1Kb] obnixe precamur, quatinus pro Deo et honore regni et vestro instanter moneatis filium nostrum, cum secundum prefatam sententiam nulla ei [1859 1Kb] adversum nos residua [Col. 1009] sit occasio, amodo desistat nos et fideles nostros persequi, et quiete et pacifice vivere permittat, ut supradicta [1860 1Kb] integre cum tranquillitate perficiantur. Quod si noluerit, rogamus vos per auctoritatem Romanae aecclesiae, cui nos committimus, et honorem [1861 1Kb] regni, ne super nos et super fideles nostros veniatis; quia manifestum est eum non [1862 1Kb] divinae legis zelo vel Romanae aecclesiae dilectione, sed concupiscentia regni, patre injuste eo privato, hoc incepisse. Apud quem si interpellatio vestra nullaque alia interventio ad presens prodesse poterit, appellamus Romanum pontificem et sanctam universalem Romanam sedem et aecclesiam.

Post lectas coram multitudine tam has quam alias litteras, parum verbis, nichil autem sensu vel intentione prioribus dissonantes, filii tamen personae specialiter directas [(306) 1Kb] , rex Heinricus ex optimatum consilio legationem vicariam patri destinavit, quam tamen prius publice predicari per Magdeburgensem [1863 1Kb] archiepiscopum [1864 1Kb] Heinricum fecit, hocque facto suorum animos secum valde roboravit. Erat autem hujusmodi:

Post inveteratam, id est per annos circiter 40, discissionem imperii Romani, quae [1865 1Kb] tam divinas quam humanas jam pene leges abolevit [1866 1Kb] , et exceptis mortibus omnimodis, sacrilegiis, perjuriis, rapinis et incendiis, ipsum regnum nostrum non tantum [1867 1Kb] in solitudinem sed etiam [1868 1Kb] ad apostasiam catholicae fidei sive in ipsum paganismum propemodum redegit, respiciente tandem suam aecclesiam divina clementia, nos ejusdem Christi sponsae filii per Spiritum sanctum in unitatem fidei equanimes resipuimus [1869 1Kb] , ipsumque [1870 1Kb] incorrigibile scismatum illorum caput, Heinricum [1871 1Kb] scilicet dictum imperatorem nostrum, zelo Dei et apostolicae fidei obedientia abdicavimus, catholicum nobis, licet ipsius de semine natum, regem elegimus [1872 1Kb] . Cujus regni principium sui finem esse conspiciens, etiam ipse tamquam voluntarius, sed, ut jam ejus fatentur litterae, nimis invitus, collaudavit, regalia reddidit, filii [1873 1Kb] curam cum regno nostrae fidei lacrimando commisit, de reliquo nullam [1874 1Kb] se regni pompam, sed animae potius [1875 1Kb] suae medelam ulterius affectaturum [1876 1Kb] spopondit. At nunc ecce pristinis se reddens tergiversationibus, prejudicium se passum per orbem terrarum conqueritur; Gallorum, Anglorum [1877 1Kb] , Danorum ceterarumque [1878 1Kb] finitimarum gentium gladios cordibus nostris infigere meditatur, super illatis etiam injuriis recuperari sibi justiciam precatur, consiliis se [1879 1Kb] quoque nostris amodo promptius [1880 1Kb] obedire [1881 1Kb] pollicetur, re autem vera solitis argumentis castra haec Domini dispergere, Christi exercitum exarmare [1882 1Kb] conatur, et, ut in propatulo est, vineam Domini, quae jam sero [1883 1Kb] florescere [1884 1Kb] coepit, tam per se singularem utique ferum denuo depascere, quam per vulpes, illos [1885 1Kb] nimirum qui sibi adherent pestilentes homines, demoliri ac per sacrilegia sacerdotum Belial anathemati recidivo [1886 1Kb] reddere, immo, quod dictu nefas est, Christum jam [1887 1Kb] iterum in aecclesia sua resurgentem in omnium cordibus crucifigere meditatur. Quapropter placet tam regi quam universis regni principibus, immo cuncto exercitui orthodoxo, quo senior idem, ne ulla sibi pateat adversum nos justa querela, quacumque elegerit securitate, quacumque maluerit statione, coram presenti senatu simul et populo causam suam agat, justiciam suscipiat, justiciam et reddat, quatinus ab ortu scismatis omnibus seditionum causis, acsi nil inde jam fuerit diffinitum, undique discussis, tam filio quam patri sua justicia respondeat, aecclesiae vero regnique [1888 1Kb] status, non ut ipse more suo proponit post longas inducias, sed impresentiarum [1889 1Kb] , his controversiis diremptis [1890 1Kb] vacillare desinat.

Quam legationem probatae singularisque prudentiae personae, Albuinus [1891 1Kb] videlicet ac Riwin [1892 1Kb] presbiteri [1893 1Kb] , una cum quibusdam laicali sub habitu viris religiosis tam a rege quam universis principibus, immo toto exercitu susceptam, eximperatori [1894 1Kb] saepedicto, vix ejus presentiam fandique licentiam consecuti, cum retulissent, horribile [incredibile E.] memoratu est [1895 1Kb] quam ingenti vitae suae periculo per dies [1896 1Kb] sex, eo quod nullo modo eidem [1897 1Kb] conventui malignantium communicare voluerint, indigne tractarentur, tandemque ab irruente sibi in eadem qua [1898 1Kb] manebant custodia [1899 1Kb] vulgo liberati, absque omni ducatus presidio castris circa Coloniam [Col. 1011] positis redderentur; id tamen precipuum inter senioris [1900 1Kb] responsa referentes [(307) 1Kb] , quatinus ad presens ab [1901 1Kb] armis discederetur et in futurum super hujusmodi simultatibus curiale [1902 1Kb] colloquium [universaliter [1903 1Kb] ] indiceretur.

[Col. 1011A] Auditur preterea quia [1904 1Kb] Heinricus eximperator [1905 1Kb] et Heinricus exdux [1906 1Kb] exercitum undecumque conflant, et adhuc vel semel temptare fortunam [1907 1Kb] omnimodis parant. Quapropter universa militia regis, immo Christi, saltem ferro rebus finem facere deliberans, ne forte, quod certissimum erat, caesarianis urbani contra semet [1908 1Kb] auxilio forent, obsidionem solvunt, et contra Lotharingiam moti, munitiones [1909 1Kb] ac caetera quae rebellium erant interim diripiunt, premittentes ad Heinricum seniorem secundos nuncios, qui sibi deliberationem proponerent [1910 1Kb] , aut causa pacis pacto prescripto componendae filio ad Aquasgrani [1911 1Kb] propediem occurrere, aut imminens sibi [1912 1Kb] bellum non dubitare. Quibus nimirum legatis custodiae nichilominus traditis, ad [Col. 1011B] resistendum omnimodis, occulte tamen, preparari molitur; sed dimissos post aliquot [1913 1Kb] dies missos eosdem inopinata, et qua nichil acceptabilius castris illis inferri posset, fama mortis ipsius Heinrici imperatoris subsequitur. Miserabile tamen dictu est, tanti nominis, tantae dignitatis [nobilitatis E.] tantique animi virum sub [1914 1Kb] professione Christiana mundum tanto tempore lucratum, nec ad instar cujuslibet pauperis defuncti pium vel compassivum luctum a quavis [1915 1Kb] inter tot Christianos persona [1916 1Kb] promeruisse, sed potius universorum tam ibidem quam ubivis vere Christianorum corda simul et ora infinito nimis tripudio sui obitus [1917 1Kb] rumore replesse. Non altius [1918 1Kb] concinebat Israel Domino Pharaone demerso, nec augustiori ipsi Octaviano sive ullo [1919 1Kb] unquam augustorum applaudebat Roma triumpho! Frenum quippe, quod erat in maxillis populorum (Isa. XXX, 29), versum est illis in canticum sicut vox [1920 1Kb] sanctificatae sollempnitatis [1921 1Kb] . Igitur quia cessante tandem exactore conquievit [1922 1Kb] et tributum, mox [1923 1Kb] omnes, qui questus [1924 1Kb] dumtaxat gratia eidem [1925 1Kb] principi [tenebrarum [1926 1Kb] ] eatenus [1927 1Kb] adherendo suas animas venalitati proposuerant, deditioni regis simul et communioni catholicae subjiciuntur. Leodiensis autem Otbertus [1928 1Kb] caeterique [1929 1Kb] coepiscopantes hac inter caetera recipiuntur in communionem poenitentiae conditione, quo cadaver ipsius excommunicati per se pridie in monasterio tumulatum effoderent, et absque ullo [1930 1Kb] sepulturae vel exequiarum communione in loco [1931 1Kb] non consecrato deponerent, comprobantibus his qui aderant [1932 1Kb] archiepiscopis et [1933 1Kb] episcopis, quia quibus vivis aecclesia [1934 1Kb] non communicat, illis etiam nec mortuis communicare possit [1935 1Kb] . Quo facto, paulo post corpus ipsum Spirensi civitati [1936 1Kb] est in sarcofago lapideo regis consensu delatum, sicque extra aecclesiam [aec. per aliquot annos ibidem permansit inhumatum E.] ibidem per quinquennium mansit inhumatum.

Hic finis, hic interitus, haecque [1937 1Kb] sors ultima Heinrici, illo sub vocabulo quarti Romanorum [Col. 1013] imperatoris a suis appellati; a Catholicis vero, id est cunctis beato Petro suisque successoribus fidem et obedientiam lege Christiana conservantibus, archipyrata simul et heresiarcha necnon et apostata persecutorque plus animarum quam corporum competenter dicebatur; utpote qui nec naturalibus nec consuetudinariis contentus sceleribus, nova et a seculis inaudita ideoque nonnulla incredibilia excogitasse et exercuisse infamabatur. Quae si quis, illorum arbitratu qui tam perperam quam recte [1938 1Kb] ab imperatoribus gesta litteris digna judicant, scribere velit, nos loco cedimus, maxime [1939 1Kb] cum aliqua ex his oblivioni potius quam memoria [1940 1Kb] digna non dubitemus. Pluribus autem testibus comprobare poterimus quod nemo nostris [1941 1Kb] temporibus, natu, ingenio, fortitudine et audacia, statura etiam totaque corporis elegantia [1942 1Kb] , videretur fascibus imperialibus ipso aptior, si tamen in conflictu vitiorum homo non degeneraret vel succumberet interior. Porro cum non pauci supersint, idemque in sublimitatibus constituti, quos operum [1943 1Kb] ejusdem viri cooperatio redarguit, unum est quod, licet nimis timidi, suggerimus, quatinus ipsum condempnationis ejus exemplum sibimet in remedium vertant, nec honoris prave [1944 1Kb] consecuti florem, sed semen adtendant, satiusque ducant malis plantariis eradicandis insudare quam fructum inde perpetuae mortis in futurum carpere. Alioquin desipere nimis est, vulnus ferro plenum sanari credere, Deo simul et mammonae deservire velle; monstrique simile est, ex Pharisaicae elationis fastigio, ipsoque, ut dicunt, mercede sacrilegiorum ascenso, apostolicae humilitatis dignitatem usurpare, ab apostasiae semine fructum hierarchiae [1945 1Kb] sperare. Haec hactenus. Deo autem gratias, qui, licet tarde, tamen permagnifice, victoriam concessit aecclesiae suae; cui etiam ejusdem Nabuchodonosor quinquagesimum exactionis annum idem Galileus, qui Julianum quondam vicerat, vertit in jubileum. Si quis vero tam zelotes est, cui quasi diem interitus Amam [1946 1Kb] etiam Heinrici obitum per [1947 1Kb] aecclesiae posteritatem ignorari [1948 1Kb] non [1949 1Kb] libeat, 7 Idus Augusti hanc esse sciat, quo [1950 1Kb] scilicet die primo matrem suam aecclesiam apud Unstruot [(308) 1Kb] invadens [1951 1Kb] innumeras animas ad inferos premisit, eademque die Martis [1952 1Kb] , qua etiam cuncta sua praelia [1953 1Kb] , paganico nimirum auspicio, perpetrare consuevit.

[Col. 1013A] Post haec ebdomada quarta [1954 1Kb] mensis Octobris [1955 1Kb] habitum est concilium [(309) 1Kb] generale (Oct.) in provincia Longobardia [1956 1Kb] super ripam Padi fluminis, loco qui Warstallis nuncupatur, ubi presidente vere per omnia apostolico viro Paschali IIo, coram multitudine maxima [1957 1Kb] clericorum necnon [1958 1Kb] et [1959 1Kb] laicorum, qui de diversorum regnorum aecclesiis convenerant [1960 1Kb] , presentibus etiam legatis domni Heinrici regis, multa sunt [1961 1Kb] , prout canonica dictabat equitas, de inimici zizaniis evulsa, multa de structuris super harenam positis destructa, plura quoque pistici seminis plantaria profundius plantata simul et rigata, nonnulla etiam tutissimae munitionis per aecclesias propugnacula sunt edificata. Nam cum eadem Dominica, quae erat 12. Kal. Novembr. [Col. 1013B] Juvavensibus Chuonradum [1962 1Kb] , Tridentinis Gebehardum presules consecrasset, enarrare longum est, quam indefesse prudens et fidelis ille summi [1963 1Kb] patrisfamilias dispensator conservos [1964 1Kb] suos verbi Dei tritico lautissime cotidie reficeret, pseudoepiscopos [1965 1Kb] deponeret [1966 1Kb] , catholicos constitueret, archiepiscopis [Col. 1015A] pallia, monasteriis privilegia concesserit, presentes ovium Christi pastores mellifluis alloquiis, absentes paternis commonitoriorum [1967 1Kb] litteris instruxerit, quaedam olim abscisa membra aecclesiae iterum incorporaverit, quaedam etiam quae insanabilia videbantur anathematis abscisione truncaverit. Super ordinationibus autem temporibus [1968 1Kb] scismatis factis, unde permaximae ventilabantur questiones, decretum discretione maternorum viscerum artificiose medicatum in haec verba promulgavit.

Per multos jam annos regni Teutonici latitudo ab apostolicae sedis unitate divisa est. In quo nimirum scismate tantum periculum factum est, ut, quod cum dolore dicimus, vixpauci sacerdotes aut clerici catholici in tanta terrarum latitudine reperiantur. Tot igitur filiis in hac strage jacentibus, Christianae pacis necessitas exigit [1969 1Kb] ut super hos materna aecclesiae viscera aperiantur. Patrum [1970 1Kb] itaque nostrorum [1971 1Kb] exemplis et scriptis [1972 1Kb] instructi, qui diversis temporibus Novatianos [1973 1Kb] , Donatistas et alios hereticos in suis ordinibus susceperunt, prefati regni episcopos in [1974 1Kb] scismate ordinatos, nisi aut invasores aut Symoniaci aut criminosi sint [1975 1Kb] probati, in officio episcopali suscipimus. Id ipsum de clericis cujuscumque ordinis constituimus, quos vita scientiaque commendat.

[Col. 1015B] His et hujusmodi super aecclesiam divini luminis orientis aurorae jocundati [1976 1Kb] splendoribus, quia nimirum tandem venerat tempus miserendi ejus, pariterque apostolicis macti [1977 1Kb] benedictionibus, ad sua quique convertuntur; nos vero, id est Alpium [1978 1Kb] transcensores, speciali quodam pre cunctis efferebamur [1979 1Kb] tripudio, eo quod certi essemus, domni apostolici profectionem [1980 1Kb] sic fuisse dispositam [1981 1Kb] , quatinus iter nostrum quam mature subsequens, natalem Domini Mogontiae celebraturus esset, presente cum universis regni principibus novo rege nostro.

Hoc anno dux Saxoniae Magnus obiit, pro quo Lotharius [1982 1Kb] surrexit. Item Uto [1983 1Kb] marchio de Saxonia obiit (Aug. 23). Ruotpertus [1984 1Kb] Wirciburgensis [Col. 1015C] episcopus dum tendit ad concilium, in eundo defungitur. Quo decedente [1985 1Kb] , domnus Erlungus [1986 1Kb] tam a clero quam a populo Wirciburgensium ut verus pastor, sibimet dudum injuste ablatus, sed justo Dei judicio rursum oblatus, summopere postulatur [Erlungus pridem depulsus, summopere tam a clero quam a populo Wirciburgensium postulatur E.], concessusque tam a rege quam a papa, per legatos Romanae sedis magna exspectatione et incredibili totius civitatis ac multorum populorum tripudio susceptus, nimis honorifice inthronizatur.



Cod. C. INCIPIT LIBER TERCIUS.
[Col. 1000B]

Mediante Heinrico juniore tantus apud Mogontiam factus est in natali Dominico totius regni Teutonici conventus, quantus per multa annorum curricula nusquam est visus. Referunt enim qui aderant, 52 [Col. 1000C] optimates ibi tunc vel eo amplius affuisse, adeo ut solus dux Saxoniae, Magnus nomine, quem jam gravior aetas impediebat, notaretur defuisse. Ibi supervenientes apostolicae sedis legati, episcopus scilicet Albanus cum Constantiensi, sententiam apostolici pastoris, quae domnum imperatorem de multis transgressionibus incusabat, scriptis simul et dictis in medium proferebant. Qua de causa dum ipse se Mogontiam de castello quo manebat exhibere temptaret, principes propter cavendum tumultum vulgi, suae potius parti quam filii favere solentis, ipsi Ingilenheim occurrunt, tandemque generali illum circumvenientes consilio, usque ad satisfactionis professionem perducunt. Cui cum legati absolutionem [Col. 1000D] seu poenitentiae modum absque generalis synodi discussione et apostolicae sedis censura se reddere non posse perhiberent, ipse partis utriusque consiliis annuens, regalia vel imperialia insignia, crucem scilicet et lanceam, sceptrum, globum atque coronam, filii potestati tradidit, prospera illi imprecans, illum primatibus multo fletu commendans, et extunc [Col. 1002A] juxta summi sacerdotis totiusque aecclesiae decreta suae consulturum animae promisit.

Hoc ordine Heinricus illius nominis quintus, primum a patre, deinde ab universis Germaniae principibus in regem jam secundo electus (Jan.), ab apostolicis quoque legatis per manus impositionem catholice confirmatus, acceptis tam ab episcopis quam laicis juxta morem patriae sacramentis, regnare cepit 88o loco ab Augusto, 50o regni patris sui anno, ab Urbe condita 1857o, ab origine mundi 5053o Dominicae vero incarnationis, ut dictum est, 1106 anno.

[Col. 1002B] Relatis igitur coram rege cunctisque totius Germaniae optimatibus et presulibus omnique clero simul et populo legationibus Romanae sedis super aecclesiarum regni istius commaculatione diversa et inveterata et econtra emendatione ab universis unanimiter promissa, placuit tam regi quam primoribus, ad sanctam matrem Romanam aecclesiam tantos ac tales a partibus istis legatos transmitti, qui et de objectis rite rationem reddere et de incertis sagaciter investigare ac per omnia utilitatibus aecclesiasticis sapienter consulere sint idonei. Separantur in hoc opus viri spiritu sapientiae pleni, dignitatibus, natalibus et elegantia seu divitiis preclari, nullaque secundum Deum sive seculum veneratione indigni, a Lotharingia Bruno Trevirensis, a Saxonia [Col. 1002C] Heinricus Magadeburgensis archiepiscopi, ab orientali Francia Otto Babenbergensis a Bajoaria Eberhardus Eistatensis, uterque designatus pontifex, ab Alemannia Gebehardus Constantiensis, aliique nonnulli presules, plerique etiam nobiles de latere regis laicae professionis; idque precipuum inter caetera suscipiunt mandata, ut, si fieri posset, per illos impetrata domni apostolici Cisalpinis partibus exhibeatur presentia.

Sic nimirum, sic per viscera misericordiae Dei nostri, tanto nobis oriente lucifero, per tot jam annos nubilata lux splendescere coepit aecclesiastica, et, ut breviter plurima concludam, capessente rem publicam ac Romanam defensante kathedram Heinrico, [Col. 1002D] speciali totius orbis flori, universa circumquaque eliminantur ad purum scismatum scandala, scis saque Christi resarcitur tunica, electis bonis in aecclesiae vasa mali projiciuntur pisces de Petri sagena.

[Col. 1004A] Porro proceres jam dicti dum e suis singuli partibus in valle Tridentina convenientes apud ejusdem nominis civitatem, id est Tridentum, pernoctarent (Febr.), quidam Adelbertus adolescens, partium tamen illarum quodam insignis comitatu, summo mane super ipsos, utpote inermes et peregrinos, cum civibus armatis irruit, spoliat, capit, custodiae tradit, idque sibi per legationes domini sui imperatoris demandatum comprobat. At Jesus, qui semper prope est se invocantibus et his juxta qui tribulato sunt corde, repente super eosdem stultissimos tantorum magnatum captivatores Welfonem ducem Noricum quasi gladium limatum de vagina sua eduxit; qui tercia superveniens die manu valida, clusas obstructas effregit, Gebehardum, virum per omnia [Col. 1004B] laudabilem, constitutum a rege nostro Heinrico Tridentinae aecclesiae presulem, quem nunquam se suscepturos cives illi conspiraverant, recipi coegit, ipsum quoque Adelbertum suique sceleris complices adeo perterruit, ut eductos quos clauserant principes ipsumque castellum novo episcopo redderent, ipsi insuper nudipedes ab his quos afflixerant veniam postularent. Tunc etiam a prima ebdomada quadragesimae, qua et mediante haec passi sumus, cometem immensi fulgoris per duas septimanas conspeximus. Revertentes quoque, tam pauperes quam divites, non sine proprio singuli dampno, regem nostrum Heinricum quiddam infortunii perpessum a rebellantibus sibi nonnullis per Alsaciam seditiosis, fama sinistra percepimus; in Lotharingia [Col. 1004C] quoque Heinricum ducem et episcopum Leodiensem Otbertum [1806 1Kb] contra regem se armare, Coloniamque, Juliacum atque Bunnam, quae et Verona, caeteraque cis ac citra Rhenum oppida ad resistendum se preparare.

[Col. 1006A] Caeterum rex Heinricus divina roboratus confidentia, dum quasi partes inimicas humiliaturus Leodium, habiturus inibi paschalem curiam, convertitur, post festum palmarum Coloniae cedentibus hostibus satis jocunde celebratum (Mart. 18), moto comitatu, rursum fortunae rotam sinistrorsum sibi volvi persentit, dum nimirum inconsultius res agitur, dum ipse juvenili succensus animositate, parva licet manu, curiam condictam hostibus invitis adire conatur. Premissis itaque trecentis viris, qui pontem super Mosam fluvium loco qui dicitur Wegesaz constructum observarent---nam omnes ejusdem fluminis transitus hostes interruperant---, dum rex in palatio Aquisgrani cenam Domini celebrat (Mart. 22), dux Heinricus cum exercitu regios [Col. 1006B] ad pontem invadit milites, naviterque resistentes arte quadam equitandi, qua gens illa plus caeteris utitur, in latiora deductos ampliori multitudine cingit, opprimit, sternit atque capit; nonullos etiam cadentes fluvius voravit. Videres fortissimos Machabeos in bello catholicae pacis, post stragem plurimam apostaticae genti illatam, fide magna et laeticia suas animas Christo pro se passo commendantes, ac hujusmodi pro transitu priorum delictorum veniam in eadem indulgentiae die se consecutos invicem consolantes. His fortunae fallaciis, immo summi dispositione judicis, mens scismaticorum tumescere, nec tamen orthodoxorum spes decrescere cepit. Rex enim inter ipsa paschalia festa (Mart. 25), quae tunc pro eventu rei Bunnae celebrabat, [Col. 1006C] Heinricum ducem, judicio optimatum reum majestatis et hostem rei publicae, ducatu privat, ac generalem expeditionem contra Lotharingiam, accepto a principibus sacramento, per totum regnum indicit et preparat.

[Col. 1008A] Mense dehinc Junio fere mediante cum viginti milibus pugnatorum Coloniam Agrippinam obsedit; sed cum esset jam vallis et propugnaculis ac militibus copiosis omnique repugnandi genere permagnifice munita, tres aut quatuor ebdomadas ibidem casso pene labore consumpsit, excepto quod, ut fieri solet, juventus, utpote morae impatiens, nonnunquam pro muris concurrens, ludo crudeli fugat alterutrum vel sternit. Ibi etiam Dietericus comes, regi fidelissimus, infirmitate pressus, communi fine migravit, vir utique nobilissima Saxonum stirpe progenitus, et tam omnigenae religioni quam catholicae defensioni non mediocriter deditus, literis etiam non minime instructus.

[Col. 1012A] Tunc quoque temporis cum pater regis Leodio moraretur---nam Leodienses illi antiquo affectu fideliter adherebant,---crebra hinc crebra inde nuncia vel literae discurrebant. Inter quae dum nihil minus expectaretur, imperatoris egrotatio, postque brevem languorem obitus ejus in castris diffamatur. Referunt qui aderant, bona illum confessione nec sine magna fiducia finem vitae fecisse, rebusque suis per omnia dispositis, nunciis quoque tam ad apostolicum pontificem quam ad filium regem destinatis, sumpto viatico, velut obdormiens expirasse. Annis 50 Romani imperii gubernacula tenens, Romanis nunc voluntariis pie consuluit, nunc ingratis et regnum Teutonicum humiliare nitentibus necessario restitit; vir strenuus et bellicosus, omni personae, [Col. 1012B] omni aetati, omnique rei sibi congrua impendere solitus, et vix quicquam ignorare passus. More patris sui clericos et maxime literatos adherere sibi voluit, hosque honorifice tractans, nunc psalmis nunc lectione vel collatione sive Scripturarum ac liberalium artium inquisitione secum familiarius occupavit. Pluribus etiam testibus approbare poterimus, quod nemo nostris temporibus natu, ingenio, fortitudine et audacia, statura quoque totaque corporis elegantia, fascibus aptior videretur imperialibus. Pre omnibus regni sui aecclesiis Spiram maxime coluit, eamque regio et mirifico opere et honore ampliavit, ibi etiam nunc juxta majores suos, presente filio suo cunctisque regni principibus honorifice humatus, requiescit.

[Col. 1014A] Post haec ebdomada quarta mensis Octobris actum est concilium generale (Oct.) in provincia Longobardia super ripam Padi fluminis, loco qui Warstallis dicitur, ubi presidente vere apostolico viro Paschali secundo, coram multitudine maxima tam laicorum quam clericorum, qui diversorum regnorum vel aecclesiarum legationibus fungebantur, presentibus etiam legatis domini regis, multa sunt, prout canonica dictabat aequitas, de inimici zizaniis evulsa, pluraque pistici seminis plantaria profundius inserta; structurae super arenam positae destruuntur, tutissimae munitionis propugnacula per aecclesias aedificantur. Nam cum in eadem Dominica, quae erat 12. Kal. Novembr., quosdam presules per se ipsum consecrasset, enarrare longum est, quam [Col. 1014B] indefesse prudens et fidelis ille summi patrisfamilias dispensator conservos suos verbi Dei tritico lautissime cotidie reficeret, pseudoepiscopos deponeret, catholicos constitueret, archiepiscopis pallia, monasteriis privilegia concesserit, presentes ovium Christi pastores mellifluis alloquiis, absentes paternis [Col. 1016A] commonitoriorum litteris instruxerit, quedam olim abscisa membra aecclesiae iterum incorporaverit, quaedam etiam quae insanabilia videbantur anathematis abscisione truncaverit; super ordinationibus autem temporibus scismatis factis unde permaximae ventilabantur questiones, decretum discretione maternorum viscerum artificiose medicatum promulgavit:

[Col. 1016B] His et hujusmodi super aecclesiam divini luminis orientis aurorae jocundati splendoribus, quia nimirum tandem venerat tempus miserendi ejus, pariterque apostolicis macti benedictionibus, ad sua quique convertuntur; nos vero, id est Alpium transcensores, speciali quodam pre cunctis efferebamur tripudio, eo quod certi essemus, domni apostolici profectionem sic fuisse dispositam, quatinus iter nostrum quam mature subsequens, natalem Domini Mogontiae celebraturus esset, presente cum universis regni principibus novo rege nostro Heinrico.

Hoc anno dux Saxoniae Magnus obiit; pro quo Lotharius surrexit. Item Outo marchio de Saxonia obiit (Aug. 23). Ruotpertus Wirciburgensis episcopus dum tendit ad concilium, in eundo defungitur. [Col. 1016C] Quo decedente, dominus Erlungus tam a clero quam a populo Wirciburgensium ut verus pastor, sibimet dudum injuste ablatus, sed justo Dei judicio rursum oblatus, summopere postulatur, concessusque tam a rege quam a papa, per legatos Romanae sedis magna expectatione et incredibili totius civitatis ac multorum populorum tripudio susceptus, nimis honorifice inthronizatur.


(Sequentibus annis.---1111. C. cum reliquis codicibus convenit.)



A. [1987 1Kb] D. MCVII.
[Col. 1015]

Rex Heinricus natalem [1988 1Kb] Domini Ratisponae celebravit, presentibus scilicet legatis domni apostolici Paschalis, cujus adventum [ipse [1989 1Kb] ] jam aliquandiu apud Augustam Alemanniae [1990 1Kb] metropolim caeterasque superiores partes prestolatus fuerat. Ille vero suorum consiliis quasi proterviam Teutonicorum declinans, maxime propter seditiosum [1991 1Kb] quendam tumultum, qui sibi Veronae [1992 1Kb] [(310) 1Kb] hospitanti [1993 1Kb] dudum occurrerat, [Col. 1017] insuper suggerentibus quibusdam, quod non facile [1994 1Kb] gens nostra decretum illud recipiat, quod quamlibet aecclesiasticam investituram laicis a manibus [accipi [1995 1Kb] ] vetat, necnon et animosum cor regis adolescentis, quod nondum per omnia Dominico jugo sit habile---haec, inquam, multaque id genus vir Dei percepta considerans, et [1996 1Kb] necdum sibi ostium Germanicis in partibus apertum esse cum gemitu pronuncians, profectionem suam cum Hispaniarum legatis per Burgundiam ad Gallias convertit, et natalis Dominici gaudium sua presentia Cluniacensibus [1997 1Kb] multum ampliavit. Inde [*1 1Kb] secedens, ab universis finium illarum aecclesiis ut vere Christi discipulus et apostolorum vicarius ingenti honore [1998 1Kb] suscipitur, digna reverentia tractatur, non aliter quam legifer de caelo missus auditur. Sic itaque per menses aliquot, ut fidelis dispensator et prudens, cotidianam sollicitudinem omnium aecclesiarum gerens, tandem circa ascensionem Domini [(311) 1Kb] concilium non modicum apud Trecas habuit, ubi inter multa, quae pro tempore et necessitate corrigenda correxit, sententiam de libera pastorum electione et de cohercenda laicorum in aecclesiasticas dignitates presumptione juxta predecessorum suorum decreta promulgavit [(312) 1Kb] . At [1999 1Kb] rex Heinricus, peragratis Saxoniae finibus, post [2000 1Kb] paschale festum Mogontiae actum (April. 14), eidem se [2001 1Kb] concilio vicinum, non tamen praesentem, cum nonnullis episcopis et optimatibus exhibuit; cum quibus etiam inito consilio, legatos honorabiles ad apostolicum transmisit, per quos tam ipsi quam universae synodo potestatem constituendorum episcoporum privilegiis apostolicis Karolo imperatori concessam [(313) 1Kb] notificarent. Super qua questione quia in alieno [2002 1Kb] regno quicquam diffiniri utpote Romano jam incipiens potiri sceptro, Heinricus non patitur, induciae sibi totum sequentis anni spacium Romam veniendi et eandem causam generali concilio ventilandi conceduntur. Tunc etiam nonnullos nostrates episcopos, eo [2003 1Kb] quod eidem concilio non [2004 1Kb] intererant, officii suspensione domnus papa multavit, quos tamen non multo post satisfacientes clementer absolvit. Rursum necdum humilitatem quam quesivit Germanicis in cordibus invenire se, satis conquestus, nos nequaquam, ut proposuerat, visitare, sed finibus Italicis se comitatumque suum disponit [2005 1Kb] referre. Quo licet morose [(314) 1Kb] perveniens, tantis Romani tam cleri quam populi tripudiis [2006 1Kb] suscipiebatur, acsi de mortuis redevivus crederetur.

Rex vero orientalibus redditus, colloquium Ratisponae cum Bajoariis habuit [2007 1Kb] , in quo expeditionem versus Flandriam contra Ruotpertum [2008 1Kb] instituit (Octbr.). Qua circa Octobrem mota, terram rebellium [2009 1Kb] ingressus, non sine gravi exercitus [2010 1Kb] sui dispendio per unum et amplius mensem vastat [2011 1Kb] , donec per internuncios res ad proximam curiam dilata litem separat.



A. D. MCVIII.

Rex Heinricus [2012 1Kb] Mogontiae [(315) 1Kb] natalem Domini celebrans, prescriptum Ruotpertum [2013 1Kb] in gratiam recepit.

Eo tempore orta simultate inter Colomannum regem Pannoniae germanumque ejus vocabulo Almum, eo quod uterque [2014 1Kb] sibi potius regiam competere [2015 1Kb] dignitatem jure gentis illius [2016 1Kb] contenderet, spoliatus tam rebus quam ducatu, quo inter Ungros [2017 1Kb] clarus et ut decuit fratrem regis a rege secundus claruit, Almus regem Heinricum adiit, et in auribus totius senatus [2018 1Kb] haut secus quam [2019 1Kb] ille quondam [Hiemsalis [2020 1Kb] germanus] Atherbal [2021 1Kb] [(316) 1Kb] miserias suas deplorans, Romani imperii magnificentiam in compassionem et defensionem sui flectere curavit. His querelis motus rex Heinricus, insuper etiam quod idem Colomannus fines regni nostri, scilicet in locis maritimis [(317) 1Kb] , invaserit, Ungariam exercitu [2022 1Kb] petiit (Sept.); sed preparatis multiformiter adversariis, maximeque per obstructa fluminis undique vada, post morosam et cassam obsidionem castri Bresburg (Nov.) [2023 1Kb] pene inacte redit [B. infecto negotio redit. C.]



A. D. MCIX.

Rex Heinricus natalem [2024 1Kb] Domini Mogontiae celebrat, et paulo post Franconefurt [2025 1Kb] conventu procerum habito, Sigifridum [2026 1Kb] palatinum comitem apud Wirciburgensem episcopum custodiae deputavit, eo [Col. 1019] quod---prodente Heinrico, prius duce [2027 1Kb] Lotharingiae, jam in gratiam regis recepto---in necem [2028 1Kb] et regnum ejus insurgere consiliatus sit. Ibi etiam deposito Gotefrido [2029 1Kb] Fuldensium abbate, Wolfhelmum [2030 1Kb] eis preficit [2031 1Kb] ex eadem congregatione. Post haec ad Poloniam [2032 1Kb] , gentem longinquam, movit exercitum, multoque ibi atque [2033 1Kb] diutino desudans labore, diu negatum a terra illa tributi exegit debitum [(318) 1Kb] .

Ruothardus [2034 1Kb] Mogontinus archiepiscopus obiit.



A. D. MCX.



Codd. D. 4---11.

Rex Heinricus natalem Domini Babenberg celebrans, nunciis excitatur inopine sinistris, . . . . . [2035 1Kb] Bragam [2036 1Kb] Boemiae metropolim [Codd. C. E., Heinrico rege natalem Domini Babenberg celebrante, nunciis excitatur inopine sinistris, [Werinherum [2037 1Kb] [(319) 1Kb] ] Bragam Boemiae metropolim] cum exercitu occupasse ac ducatum illius gentis contra regis voluntatem sibimet usurpasse. Qui mox efferatus animo, principes sibi fidelissimos [2038 1Kb] illo cum manu valida premisit (Jan.), quae mire et velociter prosperata, civitatem cum hostibus intra deprehensis capit, regique pedetemptim subsequenti cum triumpho occurrit.

In epiphania Domini Ratisponae Heinricus [2039 1Kb] colloquium cum principibus faciens, animi sui propositum eis aperuit, scilicet quod Transalpinis partibus se exhibere vellet, quatinus et benedictionem imperialem a summo pontifice Romana, quae caput mundi est, in urbe perciperet, et latas Italiae provincias in societatem regni Germanici fraterna pace [2040 1Kb] et justiciis ac legibus antiquis componeret, insuper ad [2041 1Kb] omnia quae defensio posceret aecclesiastica, ad nutum patris apostolici se promptum demonstraret. Arrectis animis omnium ad votum pie providi consulis et indubitati jam patriae amatoris, vir esse non crederetur, si quis a tam [2042 1Kb] virilis negocii consortio se subtrahere conaretur. Itaque sacramento nimis voluntario confirmatis [2043 1Kb] in id ipsum qui aderant [2044 1Kb] , rex alacer de hujusmodi expeditione per singulas Germaniae provincias instanter tractare non cessat; et licet terrente quorundam animos ortu cometae sideris infausti per sex fere mensium inducias, regia munificus liberalitate datis ubique inestimabilis pecuniae stipendiis, circa Augustum moveri undique exercitum imperat, aliis secum per montem Jovis, aliis per vallem Tridentinam [2045 1Kb] Alpes transcendentibus. Providerat autem rex, nulli a seculo regum in omni providentia secundus, sciens Romanam rem publicam olim non tantum armis [2046 1Kb] quantum sapientia gubernari consuetam, se non solum armatis sed etiam litteratis [2047 1Kb] viris necessario muniri, paratis scilicet ad rationem omni poscenti reddendam.



Codd. D. 4---11. [1Kb]
[Col. 1019A]

Inter quos claruit quidam [2048 1Kb] Scotigena [2049 1Kb] nomine David; quem scolas Wirciburc [2050 1Kb] regentem pro morum probitate rex sibi capellanum assumpsit. Hic itaque jussus a rege totam hujus expeditionis seriem rerumque in illa gestarum stilo tam facili, qui pene nichil a communi loquela differat, tribus libris digessit [(320) 1Kb] , consulens in hoc [2051 1Kb] etiam lectoribus laicis vel aliis minus doctis quorum haec intellectus capere possit.

Igitur juxta prescripti testimonium hystoriographi



Cod. C.
[Col. 1020A]

Inter quos claruit quidam Scotigena nomine David; quem dudum scolas Wirciburc regentem pro morum probitate omnique liberalium artium peritia rex sibi capellanum assumpsit. Hic itaque jussus a rege totam hujus expeditionis seriem rerumque in illa gestarum stilo tam facili, qui pene nichil a communi loquela discrepet, tribus libris digessit, consulens in hoc etiam lectoribus laicis vel aliis minus doctis, quorum haec intellectus capere possit.

Igitur juxta jam dicti relationem hystoriographi

[Inter quos hystoriographi desunt E.], superata nimis laboriose montium asperitate (Aug. Sept.), rex cum suis laetus et incolomis Ebore pervenit; alter vero exercitus, captis antea quibusdam castellis, apud Viruncalia [(321) 1Kb] , uti condictum fuerat, post expugnatam ab ipso Novariam, ipsum laetanter excepit (Sept.). Paucis ibidem diebus moratus, Padum prospere transit [2052 1Kb] , Placentiae castra metatus, munera copiosa magnamque fidelitatem a civibus accipiens, et per tres septimanas [2053 1Kb] in his partibus commoratus, Parmamque [Col. 1021] perveniens (Oct.-Nov.), Mathildem [2054 1Kb] comitissam [2055 1Kb] , per internuncios sibi subjectam [2056 1Kb] , gratia sua propriisque [2057 1Kb] justiciis donavit. Post haec [2058 1Kb] asperrima nimis afflictus hieme (Dec.), montemque [2059 1Kb] Pardonis [(322) 1Kb] cum maximo exercitus dispendio, rerum et equorum miserabili defectu transcendit, incessanter cadentibus super se juxta qualitatem illius climatis immensis pluviis; hasque [2060 1Kb] per septem septimanas passi, tandem Florentiam [2061 1Kb] nimis afflicti pertingunt, instante festo nativitatis Domini.



A. [2062 1Kb] D. MCXI

Postquam rex Heinricus [2063 1Kb] , rebus prospere [deest C. E.] per Longobardiam atque Tusciam dispositis, apud Florentiam Dominicae nativitatis gaudia cum ingenti suorum tripudio et mirando [2064 1Kb] ac eatenus illius patriae civibus nunquam viso decore et honore percelebravit [2065 1Kb] , moto inde versus Ariciam exercitu, illoque perveniens, a clericis benivole, a civibus [2066 1Kb] subdole recipitur (an. 1110. Dec. 27 34); quorum etiam [2067 1Kb] insolentiam satis habundeque perdomuit, scilicet civitate [2068 1Kb] [(323) 1Kb] illorum cum turribus, quas ad repugnandum regi [2069 1Kb] preparaverant, funditus [2070 1Kb] eversa; aecclesiae tamen omni sua justicia, quam idem cives violenter abstulerant, juxta clericorum petitionem [2071 1Kb] restituta. Inde ad Aquam-pendentem [(324) 1Kb] progressus legatos suos dudum ab Aricia missos ab apostolico boni nuncii bajulos reperit, remissisque aliis nunciis cum Romanorum, qui supplices illic sibi occurrerant, paulatim Sutriam processit. Ibi [(325) 1Kb] legati apostolici [2072 1Kb] cum missis regiis advenientes [2073 1Kb] (Febr. 9.), promptum esse papam ad consecrationem et omnem regis honorem et voluntatem, si tamen ipse sibimet [2074 1Kb] annueret libertatem aecclesiarum, laicam ab illis prohibens investituram, recipiendo nichilominus ab aecclesiis ducatus, marchias, comitatus, advocatias, monetas, thelonea, caeterorumque [2075 1Kb] regalium quae [2076 1Kb] possident summam. Prebuit rex assensum, sed eo pacto, quatinus haec transmutatio firma et autentica ratione, consilio quoque vel concordia totius aecclesiae ac regni principum assensu stabiliretur; quod etiam vix aut nullo modo fieri posse credebatur. Qua conventione facta, dimissis legatis et obsidibus utrimque [missis [2077 1Kb] ], rex hilariter ad Urbem properat; domnus [autem [2078 1Kb] ] apostolicus cum omni clero immo tota Roma se in ejus occursum adornat (Febr. 11-12).

Post haec quae gesta sunt, longissimum est enarrare; utpote quam immensa honorificentia sit receptus et per Argenteam portam usque ad mediam rotam antiquo Romanorum [2079 1Kb] instituto deductus, ibique lectis publice privilegiis, tumultuantibus in infinitum principibus pre [2080 1Kb] aecclesiarum spoliatione ac [2081 1Kb] per hoc beneficiorum suorum ablatione [2082 1Kb] , quam ingenti periculo, quam varia [2083 1Kb] disceptatione tota dies illa consumpta sit, et postremo pater apostolicus ab episcopis et aliis fidelibus regis sit [2084 1Kb] custoditus, usque ad pacatam et aecclesiasticam consecrationem imperatoris, in exemplum patriarchae Jacob dicentis ad [2085 1Kb] angelum: Non dimittam te, nisi benedixeris michi (Gen. XXXII, 26) [(326) 1Kb] .---His ita in Dominica quadragesimae [2086 1Kb] [(327) 1Kb] transactis, Romani tota nocte congregati, summo mane impetum undique [2087 1Kb] fecerunt in exercitum regis, adeo ut, commissa [2088 1Kb] aliquandiu pugna (Febr. 13), regem per se ipsum necesse esset exercitui succurrere; quod et impigre fecit, et usque ad inclinatam jam diem fortissimi militis et optimi ducis opus agens, Dei gratia suis victoriam, hostibus post multam [2089 1Kb] stragem fugam incussit.

Post triduum Roma [2090 1Kb] secedens (Febr. 16), domnum apostolicum secum duxit, et eo quo potuit honore tenuit, donec, compositis quae res poscebat per regiones negociis, pacatis [2091 1Kb] omnibus adversariis, instans Pascha non longe ab Urbe in castris celebravit (Apr. 2); ibique sedatis inter ipsum et apostolicum, inter regnum et sacerdotium, dissensionibus [2092 1Kb] inveteratis, post octavas paschae cum nimio populi Romani immo totius aecclesiae ac inestimabilis exercitus tripudio, ante confessionem sancti Petri, augusti nomen et imperium a Christo, ipse [2093 1Kb] crismate rite perunctus et sacratus et sub augustissima pompa coronatus, suscepit (Apr. 13); [sicuti nobis tunc inibi presentes affirmant; quamvis nonnulli longe aliter inde sentiant E. [2094 1Kb] ] dato sibi [Donatus est etiam E.] in presenti per manum apostolici sub testimonio astantis aecclesiae [Col. 1023] privilegio [(328) 1Kb] investiturae aecclesiasticae, juxta quod utriusque predecessoribus placuerat et permanere consueverat; cujus inconvulsibilem stabilitatem domnus papa mox sub anathemate confirmabat. Sic denique ea die gloria in excelsis Deo et in terra pax hominibus bonae voluntatis, ut ita dicam, est recuperata, dum tam inveterata et eatenus incorrigibilia de regno Christi scismatum ablata sunt scandala.

Nec multo post Heinricus imperatoria munificus liberalitate, tam spirituali patri suo papae, quam singulis ejus episcopis cardinalibus clericisque majoribus ac minoribus dona tot [2095 1Kb] tanta [2096 1Kb] et talia dispertivit, ut absentibus omnino incredibile memoratu [2097 1Kb] sit; sicque [2098 1Kb] tam ab [2099 1Kb] apostolico quam ab omnibus prospera [2100 1Kb] sibi imprecantibus et nimio amoris vinculo eum aliquandiu deducentibus, per Longobardiam ad Alpes, indeque ad terras Germanicas feliciter est reversus.

Post reditum quoque suum (Jul.) nonnulla tam ab ipso imperatore quam ab episcopis secum comitantibus, quae corrigenda videbantur, juxta quod summus pontifex concesserat [2101 1Kb] unicuique vel injunxerat, ad planum sunt expolita, viciata quoque ad purum excocta. Sic Christo respiciente in terram de caelo sancto suo, sicut ubique devotio et religio Christiana, ita etiam rerum prosperitas et copia frugum ac nova circumquaque crescere coepit laeticia.

Igitur imperator Heinricus mense Augusto quam plurimos episcopos atque abbates, nonnullos [2102 1Kb] etiam principes Spiram convocat [2103 1Kb] ; quorum assensu et cooperatione patris sui anniversarium permagnifice celebrat. Nam toto quinquennio suspensa communio sepulturae et orationum [2104 1Kb] apostolica auctoritate ab eisdem sacerdotibus, qui et Romae coram papa poenitentiae illius testimonium reddiderant, tunc testificantibus conceditur (Aug. 7); et quibus nulli unquam imperatorum augustiores impensae sint exequiis juxta majores suos in aecclesia sepelitur [Igitur---sepelitur desunt C.].

Habita post haec [2105 1Kb] Mogontiae curia (Aug. 15), Adelbertum cancellarium suum, dudum [2106 1Kb] ad eandem kathedram electum, baculo et anulo investivit [2107 1Kb] .



A. D. MCXII.



Cod. D. E. 4-11.
[1Kb] [Col. 1023A]

Sigifridum palatinum comitem, diutina satis afflictum custodia, juxta principum consilium atque petitionem sibi reconciliatum dimittens, benigne tractare coepit, adeo ut ejus filium de [2108 1Kb] baptismate susciperet et injuriarum preteritarum oblivisci [2109 1Kb] se facturum [2110 1Kb] sponderet.

Eo tempore domnus apostolicus multas a Romana aecclesia passus est injurias, objicientibus ei, quod contra instituta totius aecclesiasticae disciplinae regem Henricum, tyrannicum rei publicae [2111 1Kb] vastatorem et aecclesiarum destructorem, imperiali benedictione sublimasset, insuper privilegio sacrilego condonasset. Inde coactus in concilio 15 Kal. Apr. habito Lateranis in aecclesia Constantiniana [2112 1Kb] [(329) 1Kb] , ultima die concilii, facta coram omnibus professione catholicae fidei, ne quis de fide ipsius dubitaret, dixit: Amplector omnem divinam scripturam veteris et novi Testamenti, legem a Moyse scriptam et a sanctis prophetis, amplector quatuor Evangelia, septem canonicas epistolas [2113 1Kb] gloriosi doctoris beati [2114 1Kb] Pauli apostoli [2115 1Kb] , sanctos canones apostolorum, quatuor universalia [2116 1Kb] concilia sicut quatuor Evangelia [2117 1Kb] . Nicenum [2118 1Kb] , Ephesinum, Constantinopolitanum, Calcedonense, et Antiocenum concilium, et decreta sanctorum patrum Romanorum pontificum, et precipue decreta domni mei papae Gregorii VII et beatae memoriae papae Urbani. Quae ipsi laudaverunt laudo, quae ipsi tenuerunt teneo, quae confirmaverunt confirmo, quae dampnaverunt dampno, quae repulerunt repello, quae interdixerunt interdico, quae prohibuerunt prohibeo, in omnibus et per omnia; et in his semper perseverabo.

[Col. 1025] Quibus expletis, surrexit Gerhardus [2119 1Kb] Engolismensis [2120 1Kb] episcopus, legatus in Aquitania, et communi assensu [2121 1Kb] domni Paschalis [2122 1Kb] papae totiusque concilii coram omnibus legit hanc scripturam: Privilegium illud, quod non est privilegium, sed vere debet dici pravilegium [2123 1Kb] , pro liberatione captivorum aecclesiae a domno Paschale papa per violentiam regis Heinrici extortum, nos omnes in hoc sancto concilio [2124 1Kb] congregati, canonica censura et aecclesiastica auctoritate [2125 1Kb] judicio sancti Spiritus dampnamus et irritum esse judicamus, et omnino ne quid auctoritatis et efficacitatis habeat, penitus excommunicamus; et hoc ideo dampnatum est, quia in eo privilegio continetur, quod electus canonice a nemine consecretur nisi prius a rege investiatur; quod est contra Spiritum sanctum et canonicam institutionem. Perlecta carta, acclamabant omnes Amen, amen! Archiepiscopi Johannes patriarcha Veneticus, Sennes Capuanus, et alii fere 100 episcopi subscripserunt.

Ex hac occasione Viennensis archiepiscopus cum suis complicibus novum scisma nostras in partes seminare et gladium anathematis in imperatorem [2126 1Kb] molitur extendere [(330) 1Kb] ; sed quia coeptum ejus [2127 1Kb] apostolica indeque omni aecclesiastica auctoritate videbatur carere, parum interim potuit vigere. Attamen ejusdem dissensionis seminario [2128 1Kb] circumquaque coepit [2129 1Kb] invidiae [2130 1Kb] serpere malum, adeo ut nonnulli quicquam contra rem publicam intentantes, hujus rei materiam in suae commotionis arripere meditarentur clipeum. Inter quos [2131 1Kb] et predictus Adelbertus designatus Mogontiae pontifex, qui per omnia secundus a rege semper fuerat, sine cujus consilio nichil facere solebat, adversus imperatorem---quod vix quisquam crederet---conspirare cum quibusdam principibus infamatur, reque cognita, custodiae ab illo [2132 1Kb] traditur

Moritur his temporibus quidam de Saxoniae principibus, nomine Oudalricus [2133 1Kb] [(331) 1Kb] ; Ludewici [2134 1Kb] comitis dudum gener, sed jam propter ejusdem filiae [2135 1Kb] repudium invisus. Cujus possessiones predictus Sigifridus hereditaria sibi vendicabat successione; sed domnus imperator easdem in jus regni conabatur attrahere. Quae causa recidivae discordiae fomitem coepit ministrare. Nam idem comes priores miserias suas sequentibus exaggerans, totam pene [2136 1Kb] Saxoniam, suam videlicet patriam, tantis implevit querimoniis, ut tam ducem Lotharium, quam Ruodolfum marchionem, Fridericum palatinum comitem, Wigbertum [2137 1Kb] atque [2138 1Kb] Ludewicum [2139 1Kb] nonnullosque alios ab [2140 1Kb] obsequio traheret imperatoris. Sed et episcopus Halberstatensis, necnon Gerdrudis [2141 1Kb] , illa prepotens per Saxoniam vidua [2142 1Kb] [(332) 1Kb] , violentiam [se [2143 1Kb] nichilominus] pati ab imperatoris prejudiciis invasione prediorum suorum, clamitabant. Haec et his similia scandalorum zizania murmur infinitum in nuper pacato regno suscitant. [*1 1Kb]



Cod. C.
[Col. 1024A]

Sigifridum comitem, diutina satis afflictum custodia, juxta principum consilium atque petitionem sibi reconciliatum dimittens, benigne tractare cepit, adeo ut ejus filium de baptismate susciperet et injuriarum preteritarum oblivisci se facturum sponderet. Eo tempore predictus Adelbertus designatus Mogontinus pontifex, qui per omnia secundus a rege semper fuerat, sine cujus consilio nihil facere solebat, adversus imperatorem---quod vix quisquam crederet---conspirare cum quibusdam principibus infamatur, reque cognita, custodiae ab illo traditur.



A. D. MCXIII.
[Col. 1025]


Cod. C.
[1Kb] [Col. 1025A]

Heinricus imperator natalem Domini Erpesfurt celebravit. Lotharius dux, Sigifridus predictus, Ruodolphus marchio, Wigbertus senior, Fridericus palatinus comes et Luodewicus comes rebellationem contra imperatorem parant; quos ipse sine mora cum exercitu petens, incendiis et munitionum destructionibus infestare non cessavit, donec ab ejus fidelibus Sigifrido perempto, Lothario et Ruodolfo reconciliatis, Friderico, Wigberto seniore juste captis et custodiae deputatis fortuna, immo Christi gratia rebus finem dedit

[Col. 1027A] Eodem [2150 1Kb] anno imperator impatiens aliquid discordiae oriri in regno suo, invadit cum exercitu quendam Regenoldum de Munzun [(334) 1Kb] , sibi repugnantem et bona episcopatuum suorum devastantem, quem apud Bar, castellum suum, obsedit, et eum se et castellum viriliter defendentem virilius ipse coepit cum multis primatibus ejusdem patriae, et ipsum castellum igne concremavit.



Codd. D. E. 4-11.
[Col. 1026A]

Heinricus imperator natalem Domini Erpesfurt [2144 1Kb] celebravit. Illuc cum prescripti Saxoniae principes curiam non adissent, indignatione nimia commotus imperator, bona eorum diripi, possessiones incendiis devastari, etiam inter ipsa festa [2145 1Kb] precepit, nec multo post castellum adprime munitum Hornburg [2146 1Kb] [(333) 1Kb] longa obsidione delevit. Deinde relictis per presidia fidelibus suis, contemptores suos insidiis et congressibus afflixit; inter quae sepedictus Sigifridus palatinus comes, vir nobilissimus et suo in [2147 1Kb] tempore nulli in omni probitate secundus, occubuit, Wigbertus [2148 1Kb] capitur, Ludewicus [2149 1Kb] ad deditionem compellitur; sicque rebus interim quies, licet modica, conceditur. [*2 1Kb]

[Col. 1028A] Post haec quidam Reginoldus [2153 1Kb] , provinciae Burgundiae comes, et, ut aiunt, imperatoris consanguineus, tyrannidem juvenili actus insolentia contra rem publicam orditur; qui tamen, superveniente sibi cum manu valida [2154 1Kb] Heinrico augusto, munitionem, in qua maxime confidebat, Monzun [2155 1Kb] [deest E], ipse captus amisit; sicque lite cito dirempta [2156 1Kb] , custodiae traditur.



A. D. MCXIV.
[1Kb] [Col. 1027A]

Imperator [2151 1Kb] Henricus natalem Domini Babenberg celebravit, dispositis nuptiis suis Maguntiae in proxima epiphania. Desponsaverat enim ante triennium Mathildem, filiam Henrici regis Anglorum, virginem moribus, nobilem, venustam quoque et decoram [Col. 1027B] facie, quae habebatur decus et gloria tam Romani imperii quam Anglici regni. Erat enim progenita ex utraque parte ex longa linea magnificae nobilitatis et regalis prosapiae, in cujus loquela et opere resplendebat specimen futurae bonitatis abunde, adeo ut omnibus optaretur Romani imperii heredis mater fore. Ad ipsas quoque nuptias tanta convenit multitudo archiepiscoporum, episcoporum, ducum atque comitum, abbatum quoque et prepositorum, atque eruditissimorum clericorum, ut nullus senex illius evi posset reminisci vel aliquo modo adtestari se vidisse, vel saltem audivisse, tantam multitudinem tantorum primatuum in uno conventu convenisse. In ipsis enim nuptiis convenerant archiepiscopi 5, episcopi 30, duces 5; de quibus dux Boemiae summus pincerna fuit. Comitum vero et abbatum atque prepositorum numerus a nullo praesenti licet multum sagaci potuit comprehendi. Dona autem, quae diversi reges atque innumerabiles primates domno imperatori in ipsis nuptiis miserunt, vel quae ipse imperator ex se innumerabili multitudini joculatorum et istrionum atque diverso generi diversarum gentium distribuit, quemadmodum nullus camerarius ipsius vel qui recepit vel qui distribuit potuit numerare, ita nullus ejusdem imperatoris chronographus potuit litteris comprehendere.

[Col. 1027C] Eodem [2152 1Kb] quoque anno in eisdem nuptiis juraverunt principes, expeditionem contra Frisones se facturos in secunda septimana post pentecosten. Denegaverant enim domno imperatori debitam subjectionem impendere et tributa quae jure annuatim debebant persolvere. Nam ex insolentia tumidi et locorum munitione freti, dedignabantur alicui domino subjici vel alicujus licet valde potentis preceptum exequi. Cum autem versus illos exercitus coepisset se movere, Coloniensis archiepiscopus cum quibusdam aliis principibus impedivit iter illius, et acriter cum suis civibus et copia militum atque succursu diversorum comitum coepit domino suo imperatori [Col. 1029A] resistere et suos die noctuque vexare. Imperator itaque ex consilio et consensu principum redit Mogontiam, infecto negotio et frustrato suo suorumque labore. Illi autem qui hanc rebellionem contra imperatorem machinati fuerant, nullam aliam occasionem habebant unde ipsum possent accusare, nisi quod testabantur quendam suum ministerialem nimis ferociter dominium in suis partibus exercere [2171 1Kb] .

[Col. 1028A] Domnus [2157 1Kb] imperator natalem [2158 1Kb] Domini Babenberg cum summa [2159 1Kb] magnificentia copiosaque principum multitudine celebrat; et hoc non simpliciter, quia virum Dei Ottonem inibi episcopum, propter quaedam jam [2160 1Kb] orientia in regno scandala [Col. 1028B] curiam frequentare renuentem, ex parte suspectum habebat. Ipse vero rebus transitoriis pro concordia aecclesiastica non parcens, beneficiis indefessis animositatem regis gloriose devicit. Hinc indicto conventu Mogontiae [2161 1Kb] (Jan. 7), nuptias post epiphaniam Domini augustissime instituit; ubi etiam vix aliquem aut certe nullum de magnatibus abesse voluit; quorum consilio vel consensu [2162 1Kb] regis Angliae filiam, Mahthildem [2163 1Kb] nomine, dudum desponsatam legitime [2164 1Kb] sibi conjungens, regni consortem constituit.

[Col. 1028C] Deinde contra quosdam in locis [2165 1Kb] palustribus ultra Fresonum [2166 1Kb] insulas habitantes imperator navalem expeditionem [2167 1Kb] multo studio instituit. Quo dum tendit, Coloniam Agrippinam sibi rebellem et in hoc quam plures Transrheninos atque Westfalos consentientes invenit; quorum numerantur nominatissimi Fridericus Coloniensis archiepiscopus, Gotefridus [2168 1Kb] dux, Heinricus [(335) 1Kb] quondam dux et Fridericus de Arnesburg [2169 1Kb] . Intermissa itaque profectione, manum in hostes presentes extendere cupiens, Coloniae partibus assedit; civitati vero mirifice munitae [2170 1Kb] non prevalens, regionem circumquaque vastavit, tandemque soluto [Col. 1030A] conventu [exercitu E.] recidivam [2172 1Kb] expeditionem contra eosdem [2173 1Kb] rebelliones indixit. Qua circa Kalendas Octobris congregata, Friderici possessiones [2174 1Kb] aggreditur. Qua undique vastata, et in medio regionis illius castro firmo constructo, eoque militibus, armis atque stipendiis instructo, hieme superveniente ab armis disceditur.




A. D. MCXV.
[Col. 1029]

Considerans imperator Saxoniam manifeste jam [2175 1Kb] a se deficere, contra eam ut iratus ita etiam armatus venit, et tam ex his quos adduxerat quam quos inibi sibi [2176 1Kb] voluntarios invenerat castra non modica instituit. Saxones vero de [2177 1Kb] periculis suis agi cernentes, copias suas [2178 1Kb] diverso locant, non pugnandi contra dominum suum audacia, sed defendendi se necessitate coacti, ut [2179 1Kb] ipsi per internuncios imperatori confirmabant. Cumque [2180 1Kb] per aliquot dies pars utraque alteri [2181 1Kb] minaretur et parceret, quidam vir fortis nomine Hoger [2182 1Kb] , qui dudum inter multa quae bellicose egerat, Sigifridi palatini comitis nece [2183 1Kb] se famosissimum in aula regis effecit [2184 1Kb] , assumpta omni [2185 1Kb] electa juventute, quae ut ipse morae fuit impatiens, Saxones, suos nimirum compatriotas, audacter invasit (Febr. 11); ipseque leonina ferocitate [2186 1Kb] dimicans, gloriae cupiditatem, qua [2187 1Kb] flagrabat, multis secum cadentibus, propria morte comprobavit [2188 1Kb] . Interfuit huic conflictu [2189 1Kb] , immo ut aiunt quodammodo prefuit, episcopus Halberstatensis Reinhardus [2190 1Kb] , qui dudum ab imperatore non modice fuit injuriatus; qui nimirum suis magnam praedicavit justiciae consolationem, imperatoris vero de parte cesis etiam sepulturae interdixit communionem. Sic domnus imperator non parum amaricatus, ad Rhenum convertitur [2191 1Kb] ; Saxonum vero consensus ad resistendum illi [2192 1Kb] magis ac magis roboratur [2193 1Kb] . Ad haec quendam cardinalem Romanum nomine Dietericum [2194 1Kb] , legatione in Pannonias [2195 1Kb] functum, per nuncios asciscunt; quo etiam prescripti concilii actionem et per [2196 1Kb] ipsam imperatoris excommunicationem predicante [2197 1Kb] , tam archiepiscopus Magdeburgensis quam caeterarum [2198 1Kb] aecclesiarum presules reconciliationem recipiunt; sicque scisso [2199 1Kb] iterum [2200 1Kb] regno, undique novae res [2201 1Kb] oriuntur; sic contraria quaelibet in [2202 1Kb] invicem partes utraeque moliuntur.

Interea directi ab Italia nuncii obitum [(336) 1Kb] illius inclitae Mathildis nunciant, ejusque prediorum terras amplissimas hereditario jure possidendas caesarem invitant. Qua nimirum femina sicut nemo nostris in temporibus ditior ac famosior [2203 1Kb] , ita nemo virtutibus et religione sub laica professione reperitur insignior.

Conventus post haec imperator amicorum consiliis, immo [2204 1Kb] totius regni compulsus querimoniis, generalem in Kalend. Novembr. curiam Mogontiae fieri instituit, ubi liberam omnibus audientiam, de sibi objectis [2205 1Kb] satisfactionem [2206 1Kb] , de suis extraordinarie [2207 1Kb] vel juveniliter gestis correctionem, ad senatus consultum repromisit. Statuto itaque tempore dum ipse Mogontiae presens condictum frustra [2208 1Kb] prestolatur conventum---nam preter paucos episcopos nemo principum adventabat---Mogontini aptum sibi tempus arridere perpendentes, subito palatium loricati et armati vallant; alii atrium furiose irruentes in turmas et cuneos se glomerant; omnia strepitu, cuncta clamoribus implentes, aulicis horribile spectaculum demonstrant. Quid multa? Dubium non est quod, nisi datis ad presens obsidibus imperator ea quae sibi imponebantur facturum se citissime confirmasset [2209 1Kb] , ipsum fortasse palatium cum universorum qui in eo erant crudelissima nece ilico corruisset. Ita sedato vix militum plebisque ferventissimo furore, caesar ab urbe secessit, et post paucos dies Adelbertum, quem jam per annos tres artissima mancipaverat custodia, vix nimirum [2210 1Kb] ossibus herentem, ut coactus promiserat, kathedrae suae [2211 1Kb] remisit [secessit et juxta placitum tercia die Adalbertum, quem jam per annos tres artissima mancipaverat custodia, vix nimirum ossibus herentem kathedrae suae remisit. E.] Hic ergo non multo post sedis [2212 1Kb] apostolicae [2213 1Kb] legato Dieterico se nunciis et [Col. 1031] litteris subjiciens, ipsum sibi caeterisque non paucis presulibus Coloniam occurrere postulavit; ubi et mandata papae [2214 1Kb] quae ipse detulerit [2215 1Kb] communiter percipi, et ille suam [2216 1Kb] consecrationem, diu scilicet interclusam, tanta auctoritate consequi possit. Qui [2217 1Kb] conventus instante festo natalis Domini factus est, non absque indignatione imperatoris [regis E.], qui necdum plene voluntarius erat in consensu ejusdem ordinationis.



A. D. MCXVI.
[Col. 1031]

Imperator natalem Domini Spirae cum paucis episcopis et principibus celebrans, ea quae interim Coloniae gerebantur graviter tulit. Audivit enim, quam plurimos ibi convenisse non solum metropolitanos, sed etiam alios episcopos vel optimates regni, causa precipua verbum excommunicationis in se manifestandi; quamvis ipse cardinalis [(337) 1Kb] , cujus haec iniciabantur [2218 1Kb] auctoritate, in itinere jam [2219 1Kb] defunctus, illo ad sepulturam potius quam ad actionem delatus esset concilii. Missus tamen ab eo illuc presul Wirciburgensis, audientiam vel communionem nonnisi reconciliatus habere meruit; reversus post redditam [2220 1Kb] legationem, ei qui se miserat denuo communicare renuit; sed vitae periculo coactus, missam coram rege celebravit; indeque usque ad mortem contristatus, latenter discessit, sicque rursum communioni [2221 1Kb] pristinae multis lacrimis reconciliatus, ultra caesaris aspectu simul et gratia caruit

Qua [2222 1Kb] etiam commotione succensus imperator, ducatum orientalis Franciae, qui Wirciburgensi episcopio antiqua regum [2223 1Kb] successione [2224 1Kb] competebat, Chuonrado [2225 1Kb] , sororis suae filio, commisit [(338) 1Kb] ; ipseque scandala principum declinans, in Italiam se una cum regina totaque domo sua [2226 1Kb] contulit (Mart.), ac circa Padum negociis insistens regni, legatos ad apostolicum pro componendis causis, quae iterum regnum et sacerdotium disturbare coeperunt, suppliciter destinavit. Cujus legationis primatum abbas Cluniacensis [2227 1Kb] , consanguineus [2228 1Kb] [(339) 1Kb] ut aiunt domni papae tenuit; qui et [2229 1Kb] inter utramque partem [2230 1Kb] pro componendis pacifice rebus, fidelis et [2231 1Kb] impiger apocrisiarius, multis argumentis invigilare studuit.

Eodem igitur anno, qui est 18us ordinationis domni papae Paschalis II, 2 Non. Mart. Romae in sede Lateranensi in aecclesia sancti Salvatoris, quae appellatur Constantiniana, celebratata est [2232 1Kb] synodus universalis concilii, congregatis ibidem ex diversis regnis et provinciis episcopis, abbatibus [2233 1Kb] , catholicis ducibus et comitibus, legatis [2234 1Kb] universarum provinciarum quam plurimis. Prima itaque die, quae secunda [2235 1Kb] erat feria tertiae ebdomadae quadragesimalis (Mart. 6), inter Mediolanenses episcopos Grosulanum [2236 1Kb] et Jordanem, in alterum de invasione, in alterum quod aecclesiae suae desertor extiterit [2237 1Kb] , ventilata est controversia. Hanc causam domnus apostolicus cardinalium episcoporum consilio tractandam distulit. Sequenti die (Mart. 7) in eandem causam plurima [2238 1Kb] tractata sunt, sed res non [2239 1Kb] finita [2240 1Kb] . Quarta vero feria (Mart. 8) Lucensis episcopus de terrae juris aecclesiae suae Pisanos impetebat. Econtra dum Pisanus suos defenderet, inter utramvis [2241 1Kb] partem, utriusque populi suffragio, longo litigio disceptatur. Tunc quidam episcoporum de medio concilii surgens [2242 1Kb] , ita exorsus est: Domnum patrem [2243 1Kb] papam recordari decet [2244 1Kb] , quare illius presentis et generalis concilii multitudo sancta per omnia periculorum genera mari terraque [2245 1Kb] convenerit invitata; ibi non [2246 1Kb] de spiritalibus vel aecclesiasticis, sed de [2247 1Kb] secularibus ordine prepostero tractaturi [2248 1Kb] negociis. Expediendum prius, propter quod principaliter convenerint [2249 1Kb] , ut evidentius pernoscatur quid domnus apostolicus sentiat, quidque [2250 1Kb] in aecclesiis suis reversi predicare debeant. Tunc apostolicus concilii causam et animi sui intentionem his verbis exposuit: Postquam Dominus de servo suo fecit quod voluit et me populumque Romanum tradidit in manus regis, videbam cotidie passim fieri rapinas et incendia, cedes et adulteria. Haec et hujusmodi mala cupiebam avertere ab aecclesia et populo Dei; et quod feci, pro liberatione populi Dei feci; feci autem ut homo, quia [2251 1Kb] sum pulvis et cinis. Fateor me male egisse, sed rogo vos omnes orare [2252 1Kb] pro me ad Deum, ut indulgeat michi. Illud autem malum scriptum quod in tentoriis factum est, quod pro pravitate [2253 1Kb] sui pravilegium [2254 1Kb] dicitur, condempno sub perpetuo anathemate, ut nullius unquam sit bonae memoriae; et rogo vos omnes ut idem faciatis. Tunc ab [Col. 1033] universis conclamatum [2255 1Kb] est: Fiat! Fiat! Bruno autem Signinus episcopus altius exorsus ait: Gratias agimus omnipotenti Deo, quod domnum Paschalem papam [2256 1Kb] , qui presenti concilio [2257 1Kb] presidet, audivimus proprio ore dampnantem illud pravilegium [2258 1Kb] , quod pravitatem et heresim continebat. Ad haec quidam cavillatorie subjunxit: Si privilegium illud heresim continebat, qui illud fecit hereticus fuit. Johannes autem Cajetanus [2259 1Kb] ad hoc [2260 1Kb] commotus, Signino respondit [2261 1Kb] : Tune [2262 1Kb] hic et in concilio, nobis audientibus, Romanum pontificem appellas hereticum? Scriptum quod fecit domnus papa, malum quidem fuit, sed heresis non fuit. Et alter quidam adjecit: Immo nec malum dici [2263 1Kb] debet, quia si liberare populum Dei bonum est, quod [2264 1Kb] domnus papa fecit bonum fuit. Sed liberare populum Dei bonum est [2265 1Kb] auctoritate evangelii (Joan. X), qua [2266 1Kb] precipimur animas quoque [2267 1Kb] pro fratribus ponere. Ad haec patientia domni papae, horrendo heresis nomine pulsata [2268 1Kb] , expergefacta est, et manu silentium indicens, dissidentium clamores et murmura tali ratione compescuit [(340) 1Kb] : Fratres et domini mei, audite [2269 1Kb] ! Aecclesia ista nunquam habuit heresim; immo hic omnes [2270 1Kb] hereses conquassatae sunt. Hic Arriana heresis, quae per 300 fere [2271 1Kb] annos viguit, annullata est. Ab hac sede heresis Euticiana, Sabelliana contrita [2272 1Kb] , Fotinus ceterique [2273 1Kb] heretici destructi sunt. Pro hac aecclesia filius Dei in passione sua [2274 1Kb] oravit cum dixit: Â»Ego pro te rogavi, Petre, ut non deficiat fides tua (Luc. XXII, 32).Â« Quinta feria (Mart. 9), papa in concilio non sedit, multis et maxime regis negociis per domnum Cluniacensem [2275 1Kb] , Johannem Cajetanum [2276 1Kb] et Petrum Leonis [2277 1Kb] et [2278 1Kb] Urbis prefectum caeterosque [2279 1Kb] illius partis fautores impeditus. Sexta feria [2280 1Kb] (Mart. 10) apostolicus [2281 1Kb] in generalem omnium aecclesiarum causam animum advertit, et Johanne [2282 1Kb] Cajetano cum Petro Leone caeterisque regis fidelibus in faciem resistentibus predicto Cuononi [2283 1Kb] Prenestino, sepius verbum excommunicationis exponere cupienti, murmur hujusmodi verbis et [2284 1Kb] manu ita compescuit: Aecclesia primitiva martirum tempore floruit apud Deum et non apud homines. Dein [2285 1Kb] ad fidem conversi [2286 1Kb] sunt reges, imperatores Romani et [2287 1Kb] principes, qui matrem suam aecclesiam sicut boni filii honestaverunt, conferendo aecclesiae Dei predia et allodia, seculares honores et dignitates, regalia quoque jura et insignia, quemadmodum Constantinus caeterique [2288 1Kb] fideles; et coepit aecclesia florere tam apud homines quam apud Deum. Habeat ergo mater et domina nostra aecclesia sibi [2289 1Kb] a regibus sive [2290 1Kb] principibus collata; dispenset et tribuat ea filiis suis, sicut scit et sicut [2291 1Kb] vult. Pravilegium [2292 1Kb] investiturae, quod in tentoriis concessisse [2293 1Kb] videbatur, oblitterare volens, iterans sententiam papae Gregorii VII, investituram aecclesiasticarum rerum a laica manu rursus excommunicavit, sub anathemate dantis et accipientis. Cardinalis vero domnus Cuono Prenestinus talem papae fecit [2294 1Kb] inductionem [2295 1Kb] legationis [2296 1Kb] suae, et contra disturbatores presentis negocii competentem: Domine pater [2297 1Kb] , si tuae placet majestati, si vere tuus fui legatus et quae feci tibi placent esse rata, in auribus sancti hujus presentis [2298 1Kb] concilii ore tuo edicito, et legationem meam tua auctoritate corrobora, ut sciant omnes, quia tu me misisti. Ad haec apostolicus respondens ait [2299 1Kb] : Vere legatus ex latere nostro missus fuisti; et quicquid tu ceterique fratres nostri cardinales episcopi, legati Dei [2300 1Kb] et apostolorum Petri et Pauli, hujus sedis et nostra auctoritate fecerunt, probaverunt, confirmaverunt [2301 1Kb] , ego quoque probo et confirmo; quicquid autem [2302 1Kb] dampnaverunt, dampno. Et domnus Prenestinus consequenter [2303 1Kb] subjunxit, qualiter pro sedis illius legatione Hierosolimis audierit, regem Heinricum post sacramenta, obsides et oscula in ipsa beati [2304 1Kb] Petri aecclesia domnum papam tenuisse captum [et [2305 1Kb] ] indigne tractatum, potiora aecclesiae membra [2306 1Kb] , cardinales videlicet, exutos, tractos et male tractatos, nobiles quoque Romanos occisos et captivos, et populi [2307 1Kb] stragem factam, audiens ingemuerit; et pro hujusmodi facinoribus, aecclesiae Hierosolimitanae consilio, zelo Dei animatus, excommunicationis sententiam in regem dictavit; et eandem in Grecia, Ungaria, Saxonia, Lotharingia, Francia, in quinque conciliis [(341) 1Kb] consilio predictarum aecclesiarum renovando confirmavit; [Col. 1035] orare se demum, ut, sicut domnus papa legationem suam confirmavisset [2308 1Kb] , ita presentis concilii patres et episcopi concorditer annuerent. Ad eundem modum legati et litterae domni Viennensis postulabant. Dum tali ratione et ordine tam variae et dissonae multitudinis assensus exquiritur, a saniori parte veritati et apertae rationi nichil contradictum, a paucis submurmuratum [est [2309 1Kb] ], ab episcopis vel [2310 1Kb] abbatibus nullo modo reclamatum [2310* 1Kb] .---Sabbato denique (Mart. 11) inter Mediolanensium episcopos controversia tali dispensatione terminata est. Apostolico Paschali docente, translationes episcoporum duobus fieri modis [2311 1Kb] , necessitate vel [2312 1Kb] utilitate; hujus autem translationis Grosulani [2313 1Kb] , quae [2314 1Kb] videbatur, utilitatem in animarum et corporum dampna conversam: Grosulanum quidem in locum unde translatus fuerat [2315 1Kb] restituit, Jordanem vero [2316 1Kb] Mediolanensibus concessit. His autem qui propter concilium et animarum suarum remedium apostolorum limina visitaverant, qui de capitalibus poenitentiam agerent [2317 1Kb] , 40 dierum poenitentiam indulsit [2318 1Kb] , et apostolica benedictione concilii exameron laudabiliter absolvit.

Scindebatur inter haec et [2319 1Kb] hujusmodi regnum Teutonicum, quod jam [vix [2320 1Kb] ] decennio vel paulo plus concorditer quieverat; et quia rex aberat [2321 1Kb] , unusquisque, non quod rectum sed quod sibi placitum videbatur, hoc faciebat. Primo igitur [2322 1Kb] pars utraque conventibus assiduis agros alterius vastare, colonos [2323 1Kb] despoliare coepit; maximeque in episcopio Wirciburgensi per Chuonradum [2324 1Kb] , fratrem ducis Friderici, lues ista succrevit. Post haec, occasione nacta, undique latrunculi pullulabant, qui nullam [2325 1Kb] temporibus vel personis distantiam exhibentes, ut dici solet, rapere et clepere, invadere et occidere, nilque per omnia victis reliqui facere satagebant. Longum est presulis Mogontini machinamenta contra regis fideles eorumque adversus illum insidiosas discursiones enarrare, seditiones nonnullorum urbanorum describere, civitates aliquas suis presulibus per has pestes orbatas, munitiones locis [2326 1Kb] insolitis instructas [2327 1Kb] , castella quam [2328 1Kb] plura invicem destructa, regiones preda flammaque vastatas, congressiones et cedes mutuas ab utriusque partis equitibus factas, oppressiones pauperum et peregrinorum [2329 1Kb] atque captivitates more barbarico a christianis in christianos exercitas [2330 1Kb] multaque id genus litteris tradere. Nam neque pax Dei caeteraque sacramentis firmata [2331 1Kb] pacta custodiuntur; sed uniuscujusque conditionis et aetatis preter solos aecclesiasticae professionis homines---quibus jam pene nichil preter miseram restat [2332 1Kb] animam---caeteri [2333 1Kb] , inquam, hoc tempore beluino furore bachantur [2334 1Kb] . Hinc undique vastatis agris, villis depopulatis, oppidis ac regionibus nonnullis in solitudinem pene [2335 1Kb] redactis, deficiente cotidiana clericis per aecclesias prebenda, cessabant in quibusdam aecclesiis clericalia nimirum officia. Et, o [2336 1Kb] effusum calicem furoris Dei! locupletissimum illud et per totam Germaniam famosissimum ac principale cenobium Fuldense usque ad ultimam redactum est inopiam victus etiam necessarii.



A. D. MCXVII.
[Col. 1035]

Dum cuncta per circuitum regna nationum, suis limitibus rebusque contenta, diu sanguine madentes gladios caeteraque [2337 1Kb] vasa mortis [2338 1Kb] jam in vagina concordiae reconderent, universalis etiam aecclesia mater, post numerosa persecutionum [2339 1Kb] , heresium ac scismatum bella, jam sub vera vite Jesu lassa oppido membra per multas gratiarum actiones mandatis divinis inservitura locaret [2340 1Kb] : solus heu [2341 1Kb] ! Teutonicus furor, cervicositatem suam deponere nescius, et quam multa sit pax legem Dei diligentibus, immo qualiter per presentis prosperitatis [2342 1Kb] tranquillitatem ad aeternae visionem [2343 1Kb] pacis pertingi possit, ediscere nequaquam voluntarius---solus, inquam, nostrae gentis populus, dum [2344 1Kb] pre omni terrarum orbe [2345 1Kb] in perversitatis inolitae pertinacia incorrigibiliter perstitit, indeque jam [2346 1Kb] perjurium et mendacium caeteraque [2347 1Kb] quae vox lamentatur prophetica (Osee IV, 2) inundaverunt et sanguis sanguinem tetigit: nec minus quam quondam Sodomorum et Gomorreorum clamor hujusmodi in aures Domini Sabaoth introiit. Quapropter inter ipsa dominicae nativitatis festa, 3 Non. Januarii hora vespertina, super tantis divini judicii contemptibus commota est et contremuit terra, ab ira nimirum [2348 1Kb] furoris Domini, adeo ut nemo inventus [2349 1Kb] sit super terram, qui tantum se unquam [2350 1Kb] sensisse [2351 1Kb] fateatur terrae motum. Nam multa inde [2352 1Kb] subversa sunt aedificia, civitates [2353 1Kb] etiam quasdam subrutas [2354 1Kb] dicunt in Italia. Quin etiam tonitrua [2355 1Kb] valde terribilia 3 Kalend. Febr. cum grandi turbine sunt audita, fulgura etiam eodem tempore erebro visa. Leodium Lotharingiae civitas est, beati [2356 1Kb] Lamberti [2357 1Kb] martiris, ibidem [2358 1Kb] quondam pontificis, [Col. 1037] patrocinio satis inclita, studiis etiam litterarum pre caeteris adprime famosa [2359 1Kb] . In qua [2360 1Kb] , dum in [2361 1Kb] vigilia dominicae ascensionis (Mai 2) universus clerus, decem [2362 1Kb] videlicet congregationum, intra matrem aecclesiam ex more convenissent, et [2363 1Kb] vespertinalem sinaxim concenturi, jam [2364 1Kb] primum psalmum complessent, subito serenissimus aer in turbidinem [2365 1Kb] versus, tanta simul tonitrua terribiliter et fulgura cum sulfureis igneis [2366 1Kb] excussit, uti jam [2367 1Kb] extremam [2368 1Kb] jam ultimi judicii horam instare, nemo qui aderat dubitaverit; duobus nimirum clericis et uno de illustribus milite hac tempestate intra sacras aedes absumptis. Quinta decima [2369 1Kb] dehinc die ex vicino quodam ejusdem [2370 1Kb] episcopii monte, qua [2371 1Kb] nunquam aqua preter pluviam visa est, fluvius ingens erupit, qui [2372 1Kb] non modicam civitatis partem diluens, cum maximo Leodicensium [2373 1Kb] dampno Trajectensium se finibus infudit. 13 Kalend. Martii hora vespertina vidimus nubes igneas [2374 1Kb] vel sanguineas ab aquilone surgere, et per medium firmamentum sese extendendo, ipsi mundo terrorem non modicum incutere. Nam, ut postea didicimus, unicuique civitati tam vicinus ipse fulgor videbatur, ut ibidem rerum omnium finem minitari [2375 1Kb] putaretur.

His et hujusmodi cladibus rex Heinricus cordetenus sauciatus, non cessat legationes satisfactorias ad apostolicam sedem, licet ipse multum infestationibus [2376 1Kb] Italicis insudans, destinare; quas tamen constat minime profecisse. Nam domnus apostolicus propter securitatem, quam regi, licet coactus [2377 1Kb] , fecerit, diffitetur [2378 1Kb] , illum se [2379 1Kb] anathematis vinculo colligasse, ab aecclesiae tamen potioribus membris excommunicationem conexam, nonnisi ipsorum consilio denegat se posse dissolvere, concesso [2380 1Kb] nimirum utrimque sinodalis audientiae [2381 1Kb] jure. Ad hoc etenim [2382 1Kb] ultramontanis affirmat se cotidie litteris impelli, et maxime metropolitani Mogontini [2383 1Kb] . Qua de re non desinunt undique [2384 1Kb] seditiones coeptae per partes utrasque bachari, precipue tamen [2385 1Kb] Transrheninis in finibus, immo in ipsa Mogontia urbe multis cadentibus, regiones nobilissimae hinc inde vastari.

Emicho comes [(342) 1Kb] a militibus Friderici ducis occiditur [Colomannus Pannoniorum rex obiit E.].



A. D. MCXVIII.
[Col. 1037]

Domnus apostolicus Paschalis secundus, diutina [2386 1Kb] purificatus aegritudine, presentem [2387 1Kb] in Domino vitam finivit (Jan. 21) [2388 1Kb] . Pro quo Johannes Cajetanus [2389 1Kb] , vir prudens et venerandus [et [2390 1Kb] ] in Romana semper aecclesia inreprehensibiliter eidem apostolico collaborans, eligitur et cunctorum catholicorum unanimi consensu rite consecratur.

Balduvinus [2391 1Kb] rex Hierosolimitanus in expeditione contra Arabes positus, cum languorem, quo, licet lenius, tamen diu, vexabatur, ad vitalia pervenisse [2392 1Kb] sentiret, alterum Balduvinum [2393 1Kb] de RohÃ¢s [2394 1Kb] pro [2395 1Kb] se regem designavit, ipseque Christo domino, pro quo multa jam [2396 1Kb] bella praeliatus est, animam suam fide plena et confessione bona tradidit [2397 1Kb] . In dominica palmarum (Apr. 7) juxta fratrem [2398 1Kb] suum Gotefridum [2399 1Kb] , loco Calvariae, mausoleum, germani mausoleo simillimum, cum maximo diversorum populorum planctu suscepit.

Valde mane dominicae resurrectionis (Apr. 14) die coelum a parte meridiana apertum tantam [2400 1Kb] lucis effudit abundantiam, ut lunae, quae tunc clarissima nimirum [2401 1Kb] videbatur, lumen inestimabili fulgore detergeret et per unam vel amplius horam---quod multis testibus comprobamus [2402 1Kb] ---omni solis luce clarior permaneret. Ipso tamen spatio crux non modica per idem foramen dependens apparuit; cujus tam auri quam gemmarum varietas evidenter discerni potuit.

Heinricus imperator, dum Paduanis regionibus immoraretur audito transitu apostolici, Romam properavit, et primo quidem in electione domni Johannis, qui et Gelasius II dictus est, assensum prebens, postea vero eodem a sua se [2403 1Kb] communione subtrahente, non sine quorundam Romanorum favore alterum quendam Burdinum, ex Hispania supervenientem, apostolicae sedi imposuit; sicque scisma, quod jam sperabatur [2404 1Kb] emortuum, crudeliter revixit. Nam eodem Romanae kathedrae libere potito, Gelasius cum his qui secum abierant cardinalibus caeterisque catholicis quos congregare poterat, apud Capuam, juxta quod litterae ab ipso circumquaque transmissae testantur, caesarem una cum ydolo suo dampnavit. Hinc per Campaniam cum suis ad Burgundiam transmigravit, ac Viennae synodum congregari [2405 1Kb] constituit [non sine quorundam [Col. 1039] Romanorum favore alterum quendam Mauricium, ex Hispania supervenientem, apostolicae sedi imposuit; sicque scisma, quod jam sperabatur emortuum, crudeliter revixit. Nam eodem Romanae kathedrae libere potito, Gelasius cum his qui secum abierant cardinalibus ceterisque quos congregare poterat catholicis, apud Capuam, juxta quod literae ab ipso circumquaque transmissae testantur, caesarem una cum papa [2406 1Kb] suo dampnavit. E.].



A. D. [2407 1Kb] MCXIX.
[Col. 1039]

Domnus apostolicus Gelasius II apud Viennam synodum congregavit, eoque transacta [2408 1Kb] , post paucos dies in monasterio Cluniacensi [2409 1Kb] vitam presentem in Domino finivit. Quo, ut decuit, honorifica ibidem sepultura deposito, qualiter domnus Milo, Viennensis archiepiscopus [2410 1Kb] in locum ejus successerit, ipse postea [2411 1Kb] Adelberto Mogontino archiepiscopo litteris hoc modo designavit [archiepiscopus in locum ejus successerit, ipse postea Mogontino praesuli his verbis innotuit E.]:

Dominus noster felicis memoriae Gelasius a [2412 1Kb] Vienna discedens, injunxit michi, ut ad ejus presentiam festinarem, postquam ipse Cluniacum [2413 1Kb] pervenisset. Quod cum post [2414 1Kb] dies aliquot [2415 1Kb] implere satagerem, in itinere de ejus obitu michi [2416 1Kb] nunciatum est. Ego ut fratribus qui cum domino [2417 1Kb] eodem venerant, prout ratio exigebat, solatium exhiberem [2418 1Kb] , Cluniacum [2419 1Kb] cum gravi dolore perrexi. Dum autem super eorum consolatione attentius cogitarem, ipsi gravissimum [2420 1Kb] michi onus et vires meas omnino transcedens imposuerunt. Congregati namque [2421 1Kb] in unum die altero post adventum meum episcopi cardinales et centum clerici et laici Romanorum, invitum me ac [2422 1Kb] penitus renitentem in Romanae aecclesiae pontificem [2423 1Kb] Calistum unanimiter assumpserunt.

His etiam [2424 1Kb] temporibus [(343) 1Kb] Cuono [2425 1Kb] Prenestinus, adhuc legatione Gelasii functus, synodum Coloniae cum Tuetonicis habuit, ubi [2426 1Kb] imperatoris omnimodis excommunicationem propalavit. [*1 1Kb] Alteram [2427 1Kb] quoque synodum in Friteslar [2428 1Kb] eadem pro causa indixit; qua et habita, eandem quam prius excommunicationem confirmavit. Imperator, his auditis, insuper etiam quod principum consensus generale vel curiale colloquium non multo post apud Wirciburg [2429 1Kb] instituere proposuisset, ubi ipse aut presens ad audientiam [2430 1Kb] exhiberi aut absens regno deponi debuerit, efferatus animo, Italiae suis copiis cum regina relictis, Germanicis se regionibus nimis insperatus exhibuit. Cumque ab emulorum suorum injuriis manum abstinere [2431 1Kb] nimietas illum iracundiae nullatenus permitteret, mox invasionum [2432 1Kb] depredationum atque incendiorum furor, qui jam sopiri posse sperabatur, hoc exemplo, rectoris scilicet universalis, excitabatur [2433 1Kb] . Qua nimirum tempestate universae [2434 1Kb] provinciae adeo devastationis continuae importunitate [2435 1Kb] inquietantur [2436 1Kb] , uti [2437 1Kb] ne ipsa pro observatione divinae [2438 1Kb] pacis professa sacramenta custodiantur [2439 1Kb] . Quapropter Heinricus totius [2440 1Kb] regni sacerdotum atque procerum nunciis compulsus, generalem fieri apud Triburium conventum assensit [2441 1Kb] ubi de omnibus quae sibimet imponerentur [2442 1Kb] juxta senatus consultum se satisfacturum [2443 1Kb] , spopondit. Quo scilicet conventu [circa [2444 1Kb] Nov. [(344) 1Kb] inicium] Reninis [2445 1Kb] in partibus habito, tam adversariorum quam amicorum imperator concorditer usus consilio, unicuique per totum regnum suis rebus spoliato propria concedi precepit; cunctaque regum antiquorum fiscalia suam in ditionem interim recepit; paxque per universas provincias ab omnibus haberi conlaudatur; sed parum profecisse re [2446 1Kb] ipsa comprobatur. Aderant etiam legati [2447 1Kb] tam Romanorum quam Viennensium, immo diversarum aecclesiarum missi, confirmantes electionem domni Calisti [2448 1Kb] . Cui profecto dum universi nostrates episcopi obedientiam professi, synodum, quae sibi juxta [2449 1Kb] festum sancti Lucae indicebatur (Oct. 18), conlaudassent fieri, ipse rex semetipsum ibidem pollicebatur ob reconciliationem universalis aecclesiae presentandum iri. Id enim Catalaunensis episcopus et [2450 1Kb] Cluniacensis [2451 1Kb] abbas, apud Argentinam ipsum convenientes, multis ratiocinationum [2452 1Kb] conatibus obtinuerunt.

Ejusdem tamen actionem concilii si quis plenarie cognoscere querit, in litteris cujusdam scolastici nomine Hessonis [(345) 1Kb] eleganter enucleatum reperire poterit [2453 1Kb] [Cod. E. Idem concilium Remense qualiter actum sit scire volentibus, difficile non est invenire scripta cujusdam scolastici Hessonis nomine, prout se interfuisse testatur, enucleatim omnia describentis [*1) 1Kb] ], id est qualiter rex [2454 1Kb] inter regnum et sacerdotium de concordia facienda consenserit; insuper eidem concilio, cui [2455 1Kb] videlicet 13 Kal. Nov. predictus papa Calistus [2456 1Kb] II vallatus 426 patribus, coram innumera multitudine cleri ac populi presedit, non adeo se [2457 1Kb] presentem, vicinum tamen, exhibuerit; ubi et colloquio suo domni papae legatis [2458 1Kb] concesso, tandem inducias denuo quesierit propter generale colloquium cum principibus habendum, pro investituris scilicet aecclesiasticis, quas tantopere cogebatur amittere; ad ultimum vero idem apostolicus, inacta inter se et regem concordia; synodalia predecessorum suorum decreta confirmaverit (Oct. 30), aliaque nonnulla quae res exigebat noviter [2459 1Kb] addiderit. Sic itaque post dies fere 12 in virtute Spiritus sancti rite finito concilio, cunctos apostolica benedictione confirmatos ad propria redire permisit, unumquemque cum gaudio. Ipse quoque non multo post ad Italiam conversus, incredibile memoratu [2460 1Kb] est, quanto tripudio quamque immensa pompa non solum totius Romae, verum [2461 1Kb] etiam universarum provinciarum quas pertransierat, Christi vice sit susceptus. Ab illo tempore tam ipse jam vere apostolicus quam universus illum sequens Christi grex de die in diem proficere coepit, donec cuncta pars Burdini [2462 1Kb] , quem aliqui Ydolum cognominare solent, in dies infirmata [2463 1Kb] , conari contra aecclesiam desiit; regni tamen coepta commotio---ahc [2464 1Kb] scelus!---nullatenus quievit.

Hoc anno Adelgoz Magdeburgensis archiepiscopus, homo juvenis et tam Deo quam omnibus [2465 1Kb] bonis acceptabilis, immaturo preventus occasu, vitam presentem [2466 1Kb] in Domino finivit. Cui etiam Ruggerus [2467 1Kb] canonicus canonica electione successit.



A. D. MCXX.
[Col. 1041]

Imperator natalem Domini Wormaciae non imperialiter celebravit. Postea ductu [2468 1Kb] Friderici de Arnesberg [2469 1Kb] Saxoniam ingressus, ibique ab [2470 1Kb] episcopis regionis illius, ab ejus communione abstinentibus, in Franciam convertitur; ubi nonnullis acceptus, compluribus etiam invisus habebatur. Nec [2471 1Kb] minus interea scissionem inconsutilis tunicae suae Dominus ipse detestatus, inter multa, quibus pro ipso orbis terrarum flagella pugnavit, in episcopatu Trevirensi [2472 1Kb] mense Junio suscitata tempestate [2473 1Kb] glaciem mirae magnitudinis effudit, quae et [2474 1Kb] aedificia evertit et alia pericula intulit. Saxoniam quoque et maxime in episcopatu Halberstatensi [2475 1Kb] dira grandine flagellavit, in tantum ut in novem villarum finibus non solum frumenta sed et bestias agri cum volatilibus innumeris consumpserit. Qua correptione [2476 1Kb] stimulati Saxones, crebros conventus ob concordiam facere, dissidentes inter se pacare, dextras invicem dare, predones exterminare, subpressoque [2477 1Kb] imperatoris persona, contra omnem hominem terras suas invadere molientem se unanimiter armare coeperunt; ac inter haec etiam quosdam milites caesarianos Thuringiam [2478 1Kb] vastantes in castello Wassenburc [2479 1Kb] [(346) 1Kb] singulis presidiis circumcludentes, tandem penuria afflictos expulerunt; sicque in brevi pacem jocundissimam, licet alibi werra [2480 1Kb] solita grassante, suis in partibus instituerunt. Litteris etiam ac [2481 1Kb] legationibus papae roborati, vacantibus kathedris [2482 1Kb] canonice pastores elegerunt; quos, mediante Mogontino presule [2483 1Kb] , qui tunc illo regis declinaverat iram, probabiliter et aecclesiastica libertate consecrari fecerunt.

His temporibus Fridericus palatinus comes, qui nuper se a caeteris dissocians, regis fidelitati devinxerat [2484 1Kb] , obiit, jam provectus aetate, et ut cuidam servo Dei evidenter revelatum affirmant, ad loca poenalia [2485 1Kb] fertur descendisse. Bonae memoriae Dieggerus [2486 1Kb] , primum [2487 1Kb] abbas cenobii sancti Georgii, indeque per legatum apostolicum [2488 1Kb] Metensi aecclesiae ordinatus, post multas a regis fidelibus illatas sibi [Col. 1043] injurias requievit in Domino, in [eadem [2489 1Kb] ] aecclesia [2490 1Kb] cui presidebat sepultus; vir adprime litteratus et in sancta conversatione usque ad ultimam aetatem constantissimus.

Sunt in Saxonia duae quaedam munitiones non longo [2491 1Kb] a se intersticio remotae, quarum vocabula nunc minime occurrunt memoriae. Media fere nocte videbatur utriusque castelli vigilibus [2492 1Kb] , non imaginarie sed vere [2493 1Kb] , persona viri a muro unius progrediens, et ad alterum per totam campi interjacentis latitudinem procedens, toto corpore in modum faculae vel massae candentis [2494 1Kb] exardens, quae etiam prope castellum oppositum disparuit. Haec visio non semel, sed bis vel tercio similiter [2495 1Kb] apparuit.



A. D. MCXXI.
[Col. 1043]

Domnus Thidericus [2496 1Kb] , qui Burkardo [2497 1Kb] Rufo, dudum in legatione Heinrici imperatoris apud Constantinopolim defuncto, per electionem aecclesiasticam in cathedram [2498 1Kb] Monasteriensem successerat, a suis indigne tractatus, Saxonicis principibus querimoniam injuriarum suarum detulit; et quia vir illustris natu et virtutibus famosus extitit, per Lotharium ducem congregato exercitu, sedem suam etiam contra regis voluntatem repetiit. Contigit autem occulto [2499 1Kb] Dei judicio, dum inimicas acies videndo cives terrerentur ac pro imminenti periculo singuli sua [2500 1Kb] molirentur, casas aliquas incaute succendi, paulatimque dominante flamma etiam basilicam majorem, quae sedes illius erat aecclesiae, funditus comburi [2501 1Kb] . Sic quoque miserabili potiti victoria, pontificem pulsum restituunt, multam autem [2502 1Kb] pecuniam ad restaurationem aecclesiae conferunt; interpretantes nonnulli causam tanti excidii non esse, nisi quod defuncti presulis Burkardi [2503 1Kb] , qui multa illic ex iniquitate comportasset, oblatio manifestaretur Deo non placuisse.

Auditur interea necnon et nunciis a Roma venientibus approbatur, illum pseudopapam Burdinum, castello [2504 1Kb] Sutriae, quo miserrimo suo inserviens officio residebat [2505 1Kb] , per Romani exercitus zelum destructo (Apr.), captum, et post plures a vulgo sibi contumelias et illusiones illatas, vix a manibus eorum domno apostolico illum eripiente, ob agendam poenitentiam exilio relegatum [2506 1Kb] . Sunt etiam qui talibus eum asserant deprehensum flagiciis, quae nostris indignum duximus tradere scriptis.

Igitur Heinricus imperator, inito fidelium suorum consilio (Jun.), rebelles sibi Mogontinos affligere tractavit [2507 1Kb] ; ac primo navium commeatum omnibus modis interclusit, deinde presidiis circumcirca munitis, hujusmodi insidiis nundinas sive mercatus fieri sive quicquam victualium in civitatem deferri inhibuit; ad extremum vero [2508 1Kb] in [2509 1Kb] obsidionem ejusdem urbis publicam expeditionem undique indici constituit. His auditis, presul Adalbertus totam Saxoniam, ubi tunc manebat, commovet [2510 1Kb] , et quia legationem apostolicam ab ipso papa dudum acceperat, hac auctoritate pontifices et principes ipsius provinciae pro utilitatibus matris [2511 1Kb] aecclesiae frequenter convocat; ubi vir eloquens et primatum in Cisalpinis [2512 1Kb] partibus multiformiter tenens, ad defensionem totius Germaniae metropolis animos omnium catholicam obedientiam profitentium tandem excitat [2513 1Kb] . Huc etiam accessit, quod episcopi Spirensis et Wormaciensis, et si qui alii resistere [2514 1Kb] non valentes tamen [2515 1Kb] apostolicam obedientiam professi [2516 1Kb] , pulsi [2517 1Kb] suis sedibus vagabantur extorres; quos proprio quemque loco restituere disponebant idem principes, pro Domino Deo [2518 1Kb] exercituum zelo zelantes. Denique circa solsticium aestivale, cara jam ubique [2519 1Kb] , per vastatas nimirum regiones, annona, geminus tibimet, o nobilis Mogontia, conflatur exercitus, alter scilicet in Alsacia, ast [2520 1Kb] alter in Saxonia, dispari animo annosae [2521 1Kb] dignitatis tuae menia superba queritantes; alter destructionem tuam, alter defensionem intentantes, acsi conquerendo dicenti tibi: Filii matris meae pugnaverunt contra me! (Cant. I, 5.) rebus responderet Christus: Ecce iterum [2522 1Kb] isti congregati [c. sunt. D. E.] venerunt tibi! (Is. XLIX, 18.) Fiebant interim per omnes aecclesias jejunia, supplicationes, vel letaniae [2523 1Kb] ; nec erat ulla filia Syon, quae se faceret expertem tanti periculi matris suae. Quapropter respexit Dominus in orationem humilium et non sprevit precem [2524 1Kb] eorum, sed misso principali suo spiritu [2525 1Kb] , spiritu consilii, spiritu pacis, inter [2526 1Kb] principes utriusque [2527 1Kb] populi, dum jam non [2528 1Kb] longe ab invicem uterque consedisset exercitus, pro eo quod in alterutrum acies dirigere disposuerant, missis utrimque quibusque [2529 1Kb] sapientissimis atque religiosis proceribus, de concordia sua scilicet fraterna [Col. 1045] honorabiliter tractare coeperunt. Quid plura? Eousque spiritus Jesu pro precio sanguinis sui [2530 1Kb] filiisque sponsae suae dimicans, spiritui superbiae et maligno prevaluit, ut mentibus universorum jam in uno divinae voluntatis [2531 1Kb] assensu conexis, ipsorum consilio, suasione ac obsecratione regis indignatio in tantum [2532 1Kb] mitigaretur, ut ipse presens negocium [2533 1Kb] non suo sed optimatum utriusque partis arbitrio terminandum decreverit [2534 1Kb] . Inde rerum omnium gubernatori cunctis gratias agentibus, denominati sunt [2535 1Kb] ex utraque parte duodecim primates, quorum corda timor Dei possidens inveteratam discordiam inter regnum et sacerdotium sedare nemine resistente sufficeret [2536 1Kb] . Ad haec determinanda collaudantur conventus totius regni principum, curia Wirciburg [2537 1Kb] , tempus festum [2538 1Kb] sancti Michahelis [2539 1Kb] ; et unoquoque propria manu in alterius manum hujusmodi pactum quasi sub sacramento firmante, cum pace et gaudio discessum est.

Evolutis post haec tribus fere mensibus, Heinricus imperator venit cum ingenti comitatu in civitatem Wirciburg [2540 1Kb] juxta condictum (Sept.); Saxonum [Wirziburg. juxta condictum vero Saxonum E.] vero principes una cum Mogontino presule caeterisque castra metati sunt [2541 1Kb] juxta rivum [2542 1Kb] quae [2543 1Kb] Werna [2544 1Kb] [(347) 1Kb] dicitur, unius diei iter habentes [2545 1Kb] a rege intersticium. Ibi securitate per internuncios utrobique composita, post triduum loco prenominato regem conveniunt. A quo pacifice extra muros propter nimiam utriusque partis turbam recepti [2546 1Kb] , exinde per continuam septimanam [2547 1Kb] uni se cotidie curiae colligunt, ibique semper super [2548 1Kb] presenti [2549 1Kb] scismate [2550 1Kb] , regni videlicet [2551 1Kb] et sacerdotii, sollerter tractare non cessaverunt. Sed licet nonnulli pacem [2552 1Kb] odientes scandala nova veteribus superseminare temptaverint [2553 1Kb] , tamen quia divinae [2554 1Kb] ordinationis proposito, unde tot capita rei publicae [2555 1Kb] convenerant, resistere nemo [2556 1Kb] prevalet, tandem Heinricus imperator [2557 1Kb] sponsionis suae non immemor, universas questiones quae ventilabantur non suimet arbitrio nec suorum quorumlibet contentione sed juxta senatus consultum concludi, per omnia in omnibus concessit. Unde quia multa, quae tunc [2558 1Kb] ibi magnanimiter [2559 1Kb] disposita sunt [(348) 1Kb] , enarrare [2560 1Kb] longissimum est, ea tantum [2561 1Kb] quae etiam causa maxima ejusdem conventus fuerunt, huc [2562 1Kb] annotare sufficiat; utque [2563 1Kb] pacem firmissimam et ab omnibus universalem sub vitae periculo legaliter institutam [2564 1Kb] , regalia vel fiscalia regno, aecclesiastica aecclesiis, predia depredatis, hereditates heredibus, omnique personae vel conditioni propriam adjudicatam esse justiciam. Ad haec predones furesque edictis imperialibus persequendos sive legibus antiquitus constitutis coercendos, unanimi conjuratione confirmatum est; et [2565 1Kb] quicquid scandali, quicquid [2566 1Kb] perturbationis usquequaque per regna Germaniae inimici seminario succreverat, omnimodis eradicari decretum est. De verbo autem excommunicationis, unde scandala pene cuncta pululaverant, nichil est [2567 1Kb] diffinitum, tamen ad apostolici regiminis audientiam concorditer in timore divino dilatum [2568 1Kb] , denominatis in presenti legatis, qui Romam haec omnia deferrent, quatinus, indicto per auctoritatem apostolicam generali concilio, quaecumque humano non possent, Spiritus sancti judicio terminarentur. His ita reverenter pro honestate simul et utilitate regni dispositis, destinati sunt in presenti domnus Otto praesul Babenbergensis, dux Heinricus, comes Berengerius [2569 1Kb] , qui haec [2570 1Kb] omnia Noricis principibus, qui tunc forte aliis occupati rei publicae causis predicto conventui deerant, apud Ratisponam Kal. Novembr. convocatis, intimarent; quos et ad omnia haec voluntarios inveniebant atque confirmabant [2571 1Kb] .

De [*1) 5Kb] monasterio Fuldensi turris australis corruit, ac sanctuarium orientale et eam quae subtus illud erat criptam altariaque septem circumcirca compressit.



A. D. MCXXII.
[Col. 1047]

Erlungus 2597 1Kb] episcopus Wirciburgensis [2598 1Kb] per quatuor annos elephantino morbo vexatus, in natali Innocentum obiit [v. 3. Kal. Januarii obiit 4---11], et prohibente scismate non in civitate sed in monasterio Swarzaha [2599 1Kb] sepulturam obtinuit. Domnus autem imperator vacanti kathedrae consulturus illo devenit, et consilio suorum usus, quendam adolescentem nomine Gebehardum, bene quidem [2600 1Kb] natum, sed adhuc pre studiis scolaribus nulla aecclesiastica promotione mancipatum, pontificali investitura [2601 1Kb] sublimavit, non modica quidem [2602 1Kb] et ut dicunt saniori parte cleri ac populi id ipsum constanter renuente, alterum autem nomine Ruggerum [2603 1Kb] , ejusdem aecclesiae [2604 1Kb] diaconum, inibi videlicet nutritum atque canonicum, canonice eligente. Hinc dissensiones non parvae oriuntur, in tantum ut eidem parti faventes, relictis quae possidebant in civitate, cogerentur offensam imperatoris declinare; ducem quoque Fridericum fratremque ejus Chuonradum [2605 1Kb] , electioni eidem [2606 1Kb] dum frustra consentiunt, indignatos ab avunculo eodemque [2607 1Kb] domino suo discedere [2608 1Kb] . Qui tamen non multo post cum metropolitano Mogontino nonnullisque Saxoniae principibus colloquium juxta fluvium Wirraha [2609 1Kb] facientes, predictum Ruggerum contra voluntatem regis per auctoritatem ejusdem archiepiscopi Adelberti caeterorumque legatorum papae, qui tunc [2610 1Kb] nuper a Roma venerant, presulatus electione [2611 1Kb] et investitura confirmabant. Ipso etenim tempore episcopus Spirensis et abbas Fuldensis, legatione totius regni apud sedem apostolicam peracta, redierant, ducentes secum Ostiensem episcopum, vicem domni apostolici [2612 1Kb] per omnia tenentem, cum duobus cardinalibus, qui nichilominus a sede sancti Petri ob reconciliationem regni et sacerdotii missi fuerant.

Hac de causa iterum colloquium curiale per provincias indictum est, cui locus Wirciburg, tempus festum [2613 1Kb] sancti Petri prefinitum est (Jun. 29?) Quo propinquante, appropinquare coeperunt condictae civitati, non sine dampno totius orientalis Franciae, diversarum provinciarum principes et turmae [2614 1Kb] . Sed ubi nunciis veracibus, domnum [2615 1Kb] imperatorem illo minime venturum, utpote circa Rhenum aliis irretitum negociis, didicerant, unusquisque in sua redire disponebant [2616 1Kb] .

Interim Gebehardus, federatis sibi [2617 1Kb] jam firmiter [2618 1Kb] urbanis, intra muros copiosa cum [2619 1Kb] turba dum residet [2620 1Kb] , quadam die post meridiem assumpta de his qui secum erant manu valida, quosdam, qui jam uno [2621 1Kb] pene miliario ab urbe castra posuerant, nichil mali suspicantes, invadere temptavit [2622 1Kb] , et quasi inimicos regni deputans [2623 1Kb] , sive turpiter pellere sive incautos [2624 1Kb] sternere proponit. At illi clamore venientium excitati, gemina contra acie [2625 1Kb] celeriter [2626 1Kb] directa naviter resistendo se suaque castra defendunt, et ex utraque parte caesis, vulneratis atque captis [2627 1Kb] nonnullis, die etiam advesperascente, hi ad urbem, isti ad tentoria redeunt. Hinc efferati principes, ad civitatem [2628 1Kb] unanimiter convertuntur, Ruggerum intronizare contendentes; verum [2629 1Kb] id non sine sanguine fieri posse perpendentes, ad monasterium quod dicitur Swarzaha [2630 1Kb] divertunt, ibique illum [2631 1Kb] coram omni concilio tam metropolitanus quam caeteri [2632 1Kb] Romani legati presulem [2633 1Kb] aecclesiae Wirciburgensi consecrantes, ad propria se quisque convertunt [Col. 1049] [2634 1Kb] . Exinde idem Ruggerus eam [2635 1Kb] partem episcopii quae Necaro [2636 1Kb] fluvio circumjacet in proprios usus tenuit [2637 1Kb] ; Gebehardus vero urbem et quae illi contigua sunt secure possedit.

Interea presul Mogontinus ab indignatione caesaris sibimet undique [2638 1Kb] prospiciens, castrum antiquum et jam per [2639 1Kb] multas generationes pene funditus dirutum, quod vel a rivo alluente Ascafa, sive ut quidam volunt ab Ascanio conditore, Askenburg [2640 1Kb] [(349) 1Kb] dicitur, miro conatu coepit munire; rex quoque id ipsum [2641 1Kb] ob injuriam sui et contra rem publicam fieri dijudicans, obsidionem e contrario ordinare decrevit. At benignus et amator hominum Jesus per industriam servorum suorum, sedis apostolicae legatorum [2642 1Kb] , qui tunc Mogontiae morabantur, immo per inhabitantem in [2643 1Kb] eis Spiritum suum, spiritum principum paci contrarium auferre, caritatem quoque nichilominus in eorum cordibus diffundere coepit, quia nimirum, ut vere creditur, post tot [2644 1Kb] Christi tunicae scissuras, post tot christianorum intestina bella tempus miserendi Syon, quae est [2645 1Kb] aecclesia, licet sero, jam venit.

Facto igitur universali conventu apud urbem Wangionum (Sept.), quae nunc Wormacia [2646 1Kb] dicitur, sicut longum ita et incredibile memoratu [2647 1Kb] est, quam prudenti, quam instanti quamque per omnia sollicito cunctorum procerum consilio, pro pace et concordia per unam vel amplius ebdomadam certatum sit, donec ipse in cujus manu cor regis est, omnem animositatem augusti sub apostolicae reverentiae obedientiam causa matris aecclesiae, etiam ultra spem plurimorum, inflexit. Mox tamen ab apostolicae sedis apocrisiariis in communionem receptus tam ipse imperator quam universus sibi subjectus exercitus, immo generali absolutione cunctis hoc scismate pollutis per auctoritatem apostolicam facta, qualiter aecclesiasticas investituras caeteraque [2648 1Kb] spiritalia negocia, quae tanto tempore [2649 1Kb] reges [2650 1Kb] Teutonici administraverant [2651 1Kb] , quaeque ipse, ne regni [2652 1Kb] diminueretur honor, nunquam vita [2653 1Kb] comite dimissurum [2654 1Kb] proposuerat, humiliatus pro Christo coram multitudine maxima abnegaverit [2655 1Kb] , et in manus domni episcopi Ostiensis, ac per ipsum domino [2656 1Kb] nostro Jesu Christo suaeque in perpetuum jus [2657 1Kb] aecclesiae dimiserit, rursumque qualia sibi ob honorem regni conservandum auctoritas apostolica concesserit, utriusque partis melius edocebunt [2658 1Kb] subter [2659 1Kb] annotata scripta [(350) 1Kb] :

Ego Heinricus Dei gratia Romanorum imperator augustus [2660 1Kb] , pro amore Dei et sanctae Romanae aecclesiae et domni papae Calisti et pro remedio animae meae, dimitto Deo et sanctis ejus apostolis Petro et Paulo sanctaeque [2661 1Kb] catholicae aecclesiae omnem investituram per anulum et baculum, et concedo in omnibus aecclesiis fieri electionem et liberam consecrationem. Possessiones et regalia beati [2662 1Kb] Petri quae a principio hujus discordiae usque ad hodiernam diem, sive tempore patris mei sive etiam meo, ablata sunt, quae habeo, eidem sanctae Romanae aecclesiae restituo; quae autem non habeo, ut restituantur fideliter juvabo. Possessiones etiam omnium aliarum aecclesiarum et principum et aliorum tam clericorum quam laicorum, consilio principum et justicia, quae habeo; reddam [2663 1Kb] quae non habeo, ut reddantur fideliter juvabo. Et do veram pacem Calisto sanctaeque [2664 1Kb] Romanae aecclesiae et omnibus [2665 1Kb] qui in parte ipsius sunt vel fuerunt. Et in quibus sancta Romana aecclesia auxilium postulaverit, fideliter juvabo.

Ego Calistus [2666 1Kb] servus servorum Dei, dilecto filio suo Heinrico Dei gratia Romanorum imperatori augusto: Concedo, electiones episcoporum et abbatum Teutonici regni qui ad regnum pertinent in presentia tua fieri, absque symonia et aliqua [2667 1Kb] violentia, ut, si qua inter partes discordia emerserit, metropolitani et comprovincialium [2668 1Kb] consilio vel judicio saniori parti assensum et auxilium prebeas. Electus autem regalia per sceptrum a te recipiat, exceptis omnibus quae ad Romanam aecclesiam pertinere noscuntur; et quae ex his jure tibi debet, faciat. Ex aliis vero partibus imperii consecratus [2669 1Kb] infra sex menses regalia per sceptrum [2670 1Kb] a te recipiat. De quibus vero michi [2671 1Kb] querimoniam feceris; secundum officii mei debitum auxilium meum prestabo. Do tibi veram pacem et omnibus qui in parte tua sunt vel fuerunt tempore hujus discordiae.

Data anno 1122. 9 Kalendas Octobris.

Hujusmodi scripta atque rescripta propter infinitae multitudinis conventum loco campestri juxta Rhenum lecta sunt, data et accepta; postque multimodas laudes rerum [2672 1Kb] gubernatori redditas, celebratis a domno Ostiensi [2673 1Kb] divinis sacramentis, inter quae domnum imperatorem cum pacis osculo sanctaque communione plenissime reconciliavit, discessum est ab omnibus cum laeticia infinita.

[Col. 1051] Alterum quoque non multo post, id est in festo sancti Martini, colloquium imperator cum principibus qui priori non aderant Babenberg [2674 1Kb] habuit; ubi et cunctis in sua vota concordantibus, inter multa, quae tam ad regni quam ad sacerdotii congruebant honorem, more majorum compositis, legatos proprios cum Romanis destinavit, et utrosque [2675 1Kb] , nuncia simul et munera ferentes honorifica, domno apostolico Calisto, consanguineo scilicet jam sibimet unitissimo, direxit.

[Preterea domno Erlolfo, qui Fuldensibus etiam invitis preerat, ante paucos dies defuncto, cum consensu presentium principum, electione regulari premissa, domnus Oudalricus, ejusdem congregauonis frater, in regimen successit, et juxta privilegium prescriptum regalia vel fiscalia eidem [2676 1Kb] cenobio pertinentia ab imperatore suscepit. E.]



A. D. [2677 1Kb] MCXXIII.

Imperator Heinricus natalem Domini Trajecti celebravit. Oritur in ipsis festis diebus quaedam simultatio, inter aulicos scilicet et episcopi ministeriales; quae etiam eo processit, ut [2678 1Kb] universa curia simul ac civitate commota [2679 1Kb] , utriusque [2680 1Kb] partis armatae concurrerent cohortes. Fit clamor confusus, quasi a Trajectensibus in [2681 1Kb] imperatorem conjuratio sit facta; sicque illis irruentibus et istis resistentibus, acris committitur pugna, adeo ut multi caderent, plures de oppidanis caperentur, reliqui in turrim firmissimam, quae [2682 1Kb] illic erat, confugerent. Pontifex etiam ipse, quasi pravi consilii particeps et ob hoc majestatis reus habitus, custodiae traditur, a qua postea magna pecuniae summa multatus, multis etiam primoribus [2683 1Kb] illarum partium intervenientibus, et maxime Friderico Coloniensi archiepiscopo [2684 1Kb] , vix redimitur. Coepit etiam tunc germinare discordiae illius seminarium, quae sequenti aestate maximo illius [2685 1Kb] regionis dampno quae vulgo Hollant [2686 1Kb] vocatur, morose ac [2687 1Kb] laboriose, et vix tandem ipso imperatore copiosum illo exercitum ducente, terminabatur; ubi matrona quedam cujus nomen excidit [exercitum ducente terminabatur, ubi matrona quedam Gertrudis nomine (E.)], soror nimirum Lotharii ducis, cujus [2688 1Kb] et patrocinio confisa, imperatori rebellare presumebat.

Eo itaque tempore primo per Saxoniam, deinde per totam pene [2689 1Kb] Germaniam externis quiescentibus [bellis [2690 1Kb] ], civilium ubique seditionum tempestas increvit; et ut ait propheta: mendacium et perjurium inundaverunt, et [2691 1Kb] sanguis sanguinem tetigit (Osee IV, 2). Predones quippe, qui sub nomine equitum undique superhabundabant, villas et agros aecclesiarum invadebant, colonos [2692 1Kb] domi forisque spoliabant, et ah [2693 1Kb] scelus! ab his [2694 1Kb] qui pane solo et aqua [2695 1Kb] victitare solebant, delicias sibimet ministrari tormentis exigebant [2696 1Kb] ; sicque predis et incendiis unoquoque suas injurias vindicante, coepit undique caritas immo raritas annonae succrescere.---In pago Wormaciensi [2697 1Kb] videbatur per aliquot dies non modica et armata multitudo equitum euntium et redeuntium, et quasi ad placiti [2698 1Kb] colloquia nunc hic nunc illic turmas [2699 1Kb] facere, circa nonam vero horam cuidam monti, a quo et exisse videbantur, se reddere. Tandem quidam de incolis regionis illius non sine magno timore hujusmodi tam prodigiosae [2700 1Kb] concioni, crucis signaculo munitus, appropinquat [2701 1Kb] , mox quandam ex illis occurrentem sibi personam per nomen [2702 1Kb] omnipotentis Domini nostri manifestare causam populi qui [2703 1Kb] sic appareret adjurat. Cui ille inter caetera: Non sumus, inquit, ut putatis fantasmata, nec militum ut a vobis cernimur turba, sed animae militum non longe antehac interfectorum. Arma vero et [2704 1Kb] habitus atque equi quia nobis prius fuerant [2705 1Kb] instrumenta peccandi, nunc nobis sunt materia tormenti, et vere totum ignitum est quod in nobis cernitis, quamvis id vos corporalibus oculis discernere non possitis. In hujusmodi comitatu dicitur etiam Emicho comes, ante paucos annos occisus [(351) 1Kb] , apparuisse, et ab hac poena [2706 1Kb] orationibus et elemosinis se posse [2707 1Kb] redimi docuisse.---Referunt quidam, quod nocte quae diem dominicae coenae precessit, dum ad vigilias more aecclesiastico properarent, vidisse se quasi stellas innumeras de caelo cadere, in tantum ut pluviae guttas et multitudine et casibus viderentur imitari.

Claruit hoc tempore Dietericus [2708 1Kb] Cicensis episcopus, litteris adprime eruditus, semper contra scismata, quae suis temporibus nonnunquam pululabant, propugnator catholicus, et in omni pastorali [2709 1Kb] sollicitudine commissae sibimet aecclesiae desudans utilitatibus. Hic itaque non longe a suburbano vel territorio suae [2710 1Kb] civitatis monasterium sive abbatiam summo conatu magnoque sumptuum ac aedificiorum [Col. 1053] impensis per annos aliquot [2711 1Kb] instituebat [2712 1Kb] in colle quem antiquitas olim [2713 1Kb] Bosowa, nominaverat. Quo loco jam fere ad unguem [2714 1Kb] perducto, utpote non modica consecrata basilica, congregatione quo que [2715 1Kb] monachorum ibidem locata, invenitur inter eos quos conversos fratres dicimus quidam perversus [2716 1Kb] ex eadem gente [2717 1Kb] Soraborum progenitus, nequaquam sanctae regulae sed propriis desideriis per omnia subjectus. Hic pro suis excessibus frequenter [2718 1Kb] ab abbate corripitur; sed non melioratus, episcopo presentatur corrigendus. Quem ipse frequenter acrius, ut dignum erat, corripuit; ille autem in tantam proterviam erupit, ut episcopum ante altare in oratione stantem cultro perfoderit; unde post triduum venerandus sacerdos [2719 1Kb] ad Christum migravit.



A. D. [2720 1Kb] MCXXIV.
[Col. 1053]

Imperator Heinricus natalem Domini Aquisgrani celebravit. Eclypsis lunae apparuit in purificatione sanctae Mariae [(352) 1Kb] . Unde etiam perterritus Cuonradus, consobrinus imperatoris, conversionem morum suorum professus [2721 1Kb] , Hierosolimam [2722 1Kb] se profecturum ibidemque [2723 1Kb] Christo militaturum devovit; indeque favorem non modicum ab omnibus qui hoc audierant acquisivit. Nonnulli quoque nequitiae studiis antea dediti, eidem se sociari profitentur comitatui.---Non multo post imperator Heinricus movet [2724 1Kb] expeditionem contra eos qui sibi in regione Hollant [2725 1Kb] contrarii existebant; hisque licet tarde subactis, ad superiores se [2726 1Kb] partes contulit, regina [2727 1Kb] circa fines Lotharingiae relicta. Circa mediam quadragesimam (Mart.) colloquium Wormaciae cum quibusdam optimatibus habebat; caeteris vero qui non aderant, id est Saxonibus, Bajoariis [2728 1Kb] atque Boemis, ad curiam venire Babenberg [2729 1Kb] Nonas Mai [2730 1Kb] indicebat, maxime propter [2731 1Kb] Lotharii ducis insolentiam, qui [2732 1Kb] nova quaedam moliri notabatur contra rem publicam ob sororis suae prescriptae illatam [2733 1Kb] ab imperatore injuriam.---Factus est itaque conventus idem non modicus (Mai.); nam singularum provinciarum duces aderant, preter predictum Lotharium paucosque sibi [2734 1Kb] consentientes de Saxonia principes. Quibus singulis necessarios [2735 1Kb] sumptus vel ex toto vel ex parte ministrabat venerandus episcopus Otto [2736 1Kb] preter publicum atque constitutum antiquitus imperatoriae majestati, quod ab [2737 1Kb] aulicis etiam importunius exigebatur, servitium. Ab ipsis denique pater [2738 1Kb] idem notabatur rarius quam caeteri praesules palatium visitare; ipse vero monasteriis construendis et restaurandis, elemosinis dispensandis, orationibus invigilandis, caeterisque tam practicae quam theoreticae studiis insudandis [2739 1Kb] sese maluit occupare. Nec deerant, qui id invidiae causa musitantes, publicis potius [2740 1Kb] functionibus impendendum judicarent, sicque caesaris animositatem contra virum Dei commovere [2741 1Kb] temptarent. Sed quia Dominus custodit omnes diligentes se et vias [2742 1Kb] peccatorum disperdit, iste [2743 1Kb] rebus transitoriis [2744 1Kb] pro tempore non parcens, miro modo, quamvis undique regiones stringente penuria sufficienter omnibus ministrando, bonitate maliciam vicit, ac non fictae karitatis officiis totius in se regni benivolum affectum commeruit. Unde compositis causis ejusdem conventus, insinuat tam augusto quam primatibus universis, se litteris atque nunciis quam pluribus a duce Poloniae Polizlao vocatum, insuper etiam domni papae Calisti permissione atque benedictione directum ad gentem scilicet Pomeranorum, quam nuper idem dux sibi [2745 1Kb] finitimam subegerat et ad christianitatis confugium impulerat. Annuit tota quae convenerat aecclesia [2746 1Kb] , annuit et aula, prosperitatem piis conatibus imprecantes; soli Babenbergensis aecclesiae filii patrem dulcissimum inviti deserunt, multis eum [2747 1Kb] lacrimis acsi funus prosequentes.---Postquam autem super confirmatione pacis, diversis justiciis regnique negotiis satis tractatum est, indignatus imperator his qui presentem curiam [2748 1Kb] adire contempserant, instituit expeditionem [2749 1Kb] sequente Augusto [2750 1Kb] generaliter fieri, specie quidem contra Saxoniam, re autem vera contra Galliam in regnum regis Ludewici [2751 1Kb] , prebiturus nimirum auxilium socero suo Heinrico Angliae regi, pro possessione Normanniae [2752 1Kb] provinciae contra eundem regem Galliae Ludewicum [2753 1Kb] contendenti.---Cujus [2754 1Kb] itaque fines postquam statuto tempore jam jamque Teutonicus exercitus coepit attingere ( [(353) 1Kb] [Aug.]), exploratores cotidie affirmant, Francigenas, maximo jam domi congregato exercitu, congressum expectare immo temere expetere. Imperator quippe tunc non multas [2755 1Kb] ibi ducebat copias, quia Teutonici non facile gentes [Col. 1055] impugnant exteras. Nunciatur interim a tergo, Wormacienses auxilio ducis Friderici contra voluntatem [2756 1Kb] imperatoris Buggonem [2757 1Kb] suum episcopum sedi suae restituisse, seque inter civitatis muros ad rebellandum omnimodo munisse. Quo audito reversi, urbem eandem maxima [2758 1Kb] invadunt feritate; nec obsidionem ejus solvunt, donec multis, ut fieri solet, hinc inde conatibus expensis [2759 1Kb] , multis ante murum captis vel occisis, ad ultimum deficientibus alimoniis, quinque milibus talentorum urbani multati, relicto episcopo, pactum ad arbitrium imperatoris faciunt.

Domnus papa Calistus II [2760 1Kb] , vir genere et moribus, sapientia quoque cunctisque divinarum [2761 1Kb] humanarumque rerum dispositionibus precipuus, in Domino vitam finivit. Post cujus decessum pars aliqua Romanorum Ravennatem archiepiscopum [(354) 1Kb] , omni religionis testimonio satis commendatum, apostolicae sedi preficere nituntur; item aliqui Lampertum [2762 1Kb] Ostiensem; qui et, universali postmodum electione concordante [2763 1Kb] , voti compotes efficiuntur. Nam vir idem et in Romana tam diu probatus aecclesia, et in ea legatione, qua ipse dudum in reconciliatione regni et sacerdotii Germanicis in partibus strenue laboraverat, cis citraque notificatus, tam illorum qui longe quam qui prope erant sacerdotum unanimi favore canonice consecratur [2764 1Kb] , moreque sedis illius ut vere [2765 1Kb] tanto dignus honore, Honorius secundus est appellatus [2766 1Kb] [*1) 1Kb] .



A. D. [2767 1Kb] MCXXV.
[Col. 1055]

Heinricus imperator natalem [2768 1Kb] Domini apud Argentinam civitatem, quae et Strazburg [2769 1Kb] dicitur, celebravit, frequentantibus ibi curiam principibus [2770 1Kb] Alsaciae, Lotharingiae, caeterarumque Transreninarum partium obtimatibus [2771 1Kb] . Quo tempore hiemen asperrimam, ver tempestuosum, fames validissima ac mortalitas crudelissima secutae, tantam stragem per universas provincias, maxime tamen de vulgaribus dederunt, ut pene [2772 1Kb] tercia pars [2773 1Kb] populi notetur occubuisse.

Hoc tempore, scilicet in ipso sacrosancto [2774 1Kb] paschae sabbato (Mart. 28), desideratissimus [2775 1Kb] nobisque caelitus provisus provisor noster, Otto presul, post multas pro Christo tribulationes emersas gregem sibi commissum revisit; nec aliter quam Christus ipse christus Domini susceptus, gavisis [2776 1Kb] discipulis gaudium dominicae resurrectionis duplicavit.

Idem tamen Christi fidelis dispensator et prudens questum de commisso sibi talento lucratum ad fidei suae devotionisque testimonium litteris annotari precepit; quas et nos ob edificationem legentium hic subnectere non piguit [Cod. E. omisit Idem---piguit]:

Anno dominicae incarnationis [2777 1Kb] 1124 [2778 1Kb] indictione secunda Kalisto [2779 1Kb] papa II [2780 1Kb] Romanae sedi presidente, Otto Dei gratia Babenbergensis aecclesiae episcopus divino admonitus instinctu, predicti apostolici auctoritate et assensu roboratus, partes Pomeranorum paganorum cum quibusdam civitatibus terrae Louticiae aggressus est, ut eos ab errore suo revocaret et ad viam veritatis et ad agnitionem filii Dei perduceret. Quibus baptizatis et conversis, aecclesias construxit et consecravit, et haec secundum sanctorum patrum instituta servare eos edocuit: scilicet ut sexta [2781 1Kb] feria abstineant a carne et lacte more caeterorum christianorum; dominica die vacent [2782 1Kb] ab omni opere malo, et ad aecclesiam divinum officium audituri veniant, ibique orationibus studiose insistant. Sollempnitates sanctorum cum vigiliis sanctorum [2783 1Kb] vel secundum quod eis indicatum fuerit, omni [2784 1Kb] diligentia observent; sacrosanctam quadragesimam jejuniis, vigiliis, elemosinis et orationibus diligentissime observare studeant; infantes suos in sabbato sancto [2785 1Kb] paschae et pentecosten [2786 1Kb] cum candelis et cappa quae dicitur vestis candida, et patrinis comitantibus, ad baptismum deferant, eosque veste innocentiae indutos per singulos dies usque in diem octavum [2787 1Kb] ejusdem sabbati ad aecclesiam deferant; et celebrationi divini officii interesse satagant. Hoc etiam injunxit [2788 1Kb] , ne filios suos necarent, quod nefas maxime inter eos vigebat; ne etiam filios suos et filias ad baptismum teneant, sed sibi patrinos querant; patrinis etiam fidem et amiciciam ut carnalibus parentibus servent. Interdixit [2789 1Kb] etiam, ne quis commatrem suam ducat in uxorem, neque propriam cognatam suam usque in sextam et septimam generationem; et unusquisque contentus sit una uxore; ne sepeliant mortuos christianos inter paganos, in silvis aut in campis, sed in cimiteriis, sicut mos est omnium christianorum; ne fustes ad sepulchra eorum [Col. 1057] ponant; omnem ritum et pravitatem paganam abjiciant, domus ydolorum non construant, phytonissas non adeant, sortilogi non sint; ne quid immundum comedant, non morticinum, non suffocatum, neque ydolotitum, neque sanguinem animalium; ne communicent paganis; ne cibum aut potum cum eis aut in vasculis eorum sumant; ne in his omnibus consuetudinem paganam repetant. Injunxit etiam eis, ut dum sani sunt veniant ad sacerdotes aecclesiae, ut confiteantur peccata sua; in infirmitate autem sua vocent presbiteros ad se, ut confiteantur peccata sua et corpus Domini accipiant. Injunxit [2790 1Kb] etiam, ut de perjuriis [2791 1Kb] , de adulteriis, de [2792 1Kb] homicidiis et de caeteris criminalibus secundum canonum instituta poenitentiam agant [2793 1Kb] , et in omni christiana religione et observatione obedientes sint. Mulieres post partum ad aecclesiam veniant et benedictionem a sacerdote, sicut mos est, accipiant. Nomina [2794 1Kb] civitatum: Piriz [2795 1Kb] , Stetin [2796 1Kb] , Vulin [2797 1Kb] , Gamen [2798 1Kb] , Colbrech [2799 1Kb] , Belgrado, Lubin [2800 1Kb] , Gresch [(355) 1Kb] .

His temporibus per latitudinem imperii [2801 1Kb] Romani prodigia nonnulla cladesque [2802 1Kb] diversae frequentabantur, adeo ut nec numerus eorum nec species a cujusquam mortalium scientia colligantur. Porro pauca, quae nostris auribus volans intulit fama, stilo libuit exarare, ne exempla divinorum [2803 1Kb] verberum, quae multiformibus plagis toleramus, occultare videamur generationi subsecuturae. Quarta feria ebdomadae pentecostes dirissimae pruinae frigus plagam magnam tam novellis ubique frugibus quam vineis, habundantissimam jam foetuum suorum spem turgendo promittentibus, intulit; nec multo post, id est 16 Kal. Julii, residuum frigoris tempestas tam immensa, quae diluvium minare [2804 1Kb] videretur, crudeliter alicubi [2805 1Kb] devastavit. Item quaedam [2806 1Kb] ex locis palustribus ultra solitum erumpentes, segetes contiguas et maxime triticeas aurugine vel uredine depravavit [2807 1Kb] . Apium [2808 1Kb] etiam foetus, nescio quo auspicante incommodo, ex toto pene deperiit. Nonnulli insuper in sole et luna vel [2809 1Kb] stellis diversi diverso modo se vidisse signa testantur, adeo ut etiam fidem excedere quibusdam videantur. Puero cuidam in pago Tullifelt [2810 1Kb] [(356) 1Kb] nato crus dextrum diutino livore tumefactum, tandem loco collecti puris crepuit, et pro sanie, mirabile dictu! grana non pauca tritici, siliginis, farris, ordei ac avenae evidenter effudit. [*1) 1Kb]

Heinricus imperator hujus vocabuli quintus, apud Trajectum [2811 1Kb] civitatem pentecosten celebraturus, aegritudine, quam jam diu celaverat [2812 1Kb] , superatus, ad extrema coepit propinquare; vocatisque qui secum erant, id est regina Mahthilde [2813 1Kb] conjuge sua, consobrino [2814 1Kb] quoque [2815 1Kb] suo Friderico duce Sueviae, caeterisque primatibus, prout potuit [2816 1Kb] , de regni statu consilium dedit, proprietates [2817 1Kb] suas atque reginam ejusdem Friderici, utpote heredis sui, fidei commisit; coronam caeteraque regalia usque ad conventum principum conservanda in castello firmissimo, quod Trifels [2818 1Kb] [(357) 1Kb] dicitur, reponi disposuit; sicque viatico Christi sacramentorum communicans, diem clausit extremum 10 Kal. Junii. Cujus corpus more regio curatum, Spiram est delatum, et coram multitudine nobilium et inferiorum, clericorum atque laicorum, juxta majorum suorum mausolea honorifice conditum, anuo regni sui 20mo, imperii vero 14o.

Hic, ut prescriptum est, primo sub specie religionis patrem excommunicatum imperio privavit; confirmatus in honoribus mores mutavit; sed post injurias apostolicae sedi illatas semper se ipso inferior fuit, justiciis regni non multum invigilavit; acer fuit ingenio, fortis et audax licet parum felix in praeliis, nimius in appetendis alienis. Pecunias, ut aiunt, infinitas congesserat; quas, secundum scripturas (Luc. XII, 21), cui thesaurizasset [2819 1Kb] , ipse sine liberis obiens, heu! heu! ignorabat.

Hoc etiam anno nonnullos ex nobilibus una cum innumera multitudine vulgarium seviens mortalitas absumpsit. Inter quos Oudalricum [2820 1Kb] Eihstatensem [2821 1Kb] ac Ruggerum [2822 1Kb] Wirciburgensem, Arnoldum [Col. 1059] [2823 1Kb] quoque, comitis Arnoldi [2824 1Kb] filium, bonae indolis adolescentem, pluresque alios sors ultima pressit. Nam post vulgi stragem immensam tam fame quam pestilentia judicio divino patratam, lues tanta tamque indifferens per populos ubique grassari coepit, ut nulli conditioni, sexui vel aetati parcendum fore mors minitaretur pallida, vixque vivi sufficerent ad curanda defungentium cadavera.




[Col. 1059]
HIEROSOLIMITA. IN CHRISTI NOMINE INCIPIT LIBELLUS QUI DICITUR HIEROSOLIMITA [2825 1Kb] Oppressione, liberatione ac restauratione sanctae Hierosolimitanae [2826 1Kb] Aecclesiae.

[Col. 1059A] De [2827 1Kb] militiae vel expeditionis causa, quae temporibus nostris non tam humanitus quam divinitus ordinata est Hierosolimam ex omnibus pene mundi, sed maxime occidentalium regnorum partibus tendentium, fert animus estuans aliqua prescriptis adjicere, ac per hoc auctoritati tuae, pastor venerande [(358) 1Kb] , universoque gregi sanctorum Stephani atque Viti sub virga tua trementi satisfacere. Non enim fas arbitror, his quibus me ipsum totum debeo cum jam in majoribus obedierim, id est ab inicio temporum usque ad nostrorum temporum feces diversorum chronicorum tradiciones memorabiliores pro posse et nosse digesserim, etiam haec quae minora sunt caritati vestrae denegare, quod esset omnino in holocausto Domini caudam cum [Col. 1059B] capite non offerre. Impellit etiam in id ipsum me quorundam imprudentium immo impudentium necessaria nimis redargutio, qui vetusto---ineuntes servicium, ut chron. a. 1099, excitati [2828 1Kb] scilicet in zelum---Franciam ducti sunt. ut chron. a. 1096. Sed enim de his altius replicemus.

Tempore Heinrici IV imperatoris Romani, etc.---linguae periciam mitigavit, ut chron. a. 1099.

Anno dom. inc. 1100. Sub Gotefrido---damno dilatavit, ut chron. a. 1100.

Sequenti anno, qui est Domini 1101, visus est a nostro---vidisse testarentur, ut chron. a. 1101.

[Commissum est etiam---dimiserat, [2829 1Kb] ut chron. a. 1102.]

Quinto dehinc anno Balduvinus rex---prescriptum [Col. 1059C] cepit congregare, ut chron. a. 1105.

Pridie ante---esset parte, ibid.

His temporibus nonnulli palmati---statu narrant, ut chron. a. 1104.

[Col. 1060A] Inter quae et regem Balduvinum Ruotgeri [2830 1Kb] ducis Siciliae filiam, Cuonradi [2831 1Kb] regis viduam [(359) 1Kb] , in matrimonium duxisse commemorant, adducentem sibi tantam Siculorum ac Normannorum classem, quae Ascaloni, christiano nomini denuo infestissimae, sufficerent a parte maris in obsidionem. Quam etiam idem rex a terra cum suis obsidens tributariam [ut prius [2832 1Kb] ] fecit.

Non multo post cum jam post absconsam parumper faciem suam Dominus respexisset Syon, quam olim elegerat in habitationem sibi, cepit per orbem terrarum hujusmodi gaudii semen non inmerito diffundi, fideles animae, quae vere filiae sunt Hierusalem, longe lateque bonorum fructuum votis impregnari, vaticinia quoque jam dudum oblivioni [Col. 1060B] pene tradita, diversis ubique cordibus, linguis et vocibus iterari. Ecce, inquiunt, nostris, in quos fines seculorum devenerunt, temporibus respexit Dominus Syon, et videbitur ibi in gloria sua. Respexit in oratione humilium, et non [sprevit precem eorum [2833 1Kb] ] et cet. (I Cor. X, 11; Psal. CI, 17, 18). Misertus est civitati sanctificationis suae Hierusalem, civitati requiei suae (Eccli. XXXVI, 15). Gaudete gaudio omnes qui lugebatis super eam, et reliqua (Isa. LXVI, 10). Haec et hujusmodi mille presagia licet per anagogen ad illam quae sursum est matrem nostram [2834 1Kb] Hierusalem referantur, tamen infirmioribus membris ab uberibus consolationis prescriptae vel scribendae potatis, pro tanti contemplatione vel participatione gaudii periculis se tradere etiam hystorialiter practica [Col. 1060C] discursione cohortantur. Scimus, hominem verbi gratia, qui canticum illud Laetatus sum cum alleluia se in visione fatetur audisse, seque ipsum vocibus canentium succinuisse ac per hoc in tantum [Col. 1061A] ad eandem peregrinationem animatum, uti nullam spiritus ejus requiem haberet, donec per multas tribulationes corporali presentia ubi steterunt pedes Domini pertingens adoraret. Nec mirandum sed venerandum, post ablata saxis duriora cordium ethnicorum scandala, de via Domini catholicam unanimiter aecclesiam ad fontem sui exortus et ad cunabula primitivae suae institutionis ac specialem veri panis domum nova poenitentiae via contendere; quam constat olim preciosa quaeque sua membra per eandem viam non neci tantum, sed etiam omnigenis paganorum ludibriis ut oves occisionis exposuisse. Ex eisdem Christi confessoribus pauci qui supersunt testari solent, quod recordari miserabile est, nec passum se pedis inter idolatras [Col. 1061B] gratis consecutos, quanto minus victuum vel hospiciorum solamina. De tormentis inauditis et innumeris, quae pro auri exactione passi sunt, quis satis scribere queat; quibus mors utique amarissima pro lucro, vita pro cruce erat? Sed ut ad nostra redeamus tempora---quod enim scimus loquimur, et quod vidimus testamur---nondum desunt illo in stadio, quamvis plana jam via, currentibus in absolutionem culparum martyrii bravia, pericula scilicet latronum, pericula fluminum, pericula maris, solitudinis, famis et sitis, estus et egritudinis, aliaque mille peregrinationis incommoda, inexpertis vix credibilia. Dant fidem dictis nostris tot per eandem stratam strata Christi cruciferorum capitibus [Col. 1061C] ablatis cadavera, qui latrocinantibus ibidem invasi paganis, in modum crucis contra orientem terrae protensi, calicem Christi bibisse cernuntur, inter orationum pro quibus peregrinabantur vota. Quapropter cessent necesse est quidam deliciarum vinculis irretiti, crucem post Christum, quamvis in angaria cum Symone, portantibus inproperare, cur ipsum iter, utpote nusquam divinis legibus indictum, vicio dumtaxat mobilitatis assequantur; cum ipsi se potius incorrigibiles, dum vias Domini duras non appetunt, detractionibus venenata lingua testentur. Nos autem quid hos nisi vere martyres credamus, quibus mundus crucifixus, et ipsi mundo. Crucis se signo ad tot cruciatus insigniunt, et de multis paucissimi idemque palmati quasi victores [Col. 1062A] mortis redeunt. Nec desunt jam eandem terram repromissionis incolentibus cotidiana martyria, ultroneum videlicet exilium, absentia parentum, penuria rerum, incursiones, latrocinia, timor continuus, et insidiae barbarorum, infinitiva bella cum regnis Persarum vel Babyloniorum. Econtra in dies excutiens se de pulvere filla Syon, Hierosolimitana nimirum aecclesia, canticum novum dilecto suo, qui secum mirabilia fecit, cantare non cessat: Secundum multitudinem, inquiens, dolorum meorum in corde meo consolationes tuae letificaverunt animam meam (Psal. XCIII, 19). Nam inter haec exercitia sacra loca ab inveteratis paganorum spurcitiis mundantur, aecclesiae destructae restaurantur, episcopia vel cenobia per regiones pristinis in locis instituuntur, [Col. 1062B] civitates et castella muniuntur, portus et mercatus olim desolati populosis conventibus jocundantur, etiam et agricolis, vinitoribus et pastoribus officia sua conceduntur, et quod omnibus excellit beneficiis temporalibus, caelestis ignis in resurrectione Christi annuum karisma ministratur usibus humanis. Venit etiam in manus nostras, quod jam per totum orbem disseminatum credimus, exemplar cujusdam epistolae, quam Gabrielem archangelum ex persona Salvatoris nostri ipsi aecclesiae et per illam omnibus aecclesiis missam referunt attulisse, quae sicut multos prevaricatoribus intentat minarum terrores, ita conversis solitas divinae clementiae non denegat consolationes. Ergo tanta per multitudines miserationum Domini super Hierusalem [Col. 1062C] orta gloria ejus oportet, ut universae tribus terrae, memores quod olim salvatio de monte Syon venerit mundo, sicuti dudum lugebant filiationis affectu super eam, ita nunc eidem primitivae matri congaudeant et sacientur ab uberibus consolationis ejus, illuc ascendentes a solis ortu et occasu, ab aquilone et mari, ad confitendum procul dubio modis omnibus nomini Domini nostri Jesu Christi, qui locum eundem, quod salva tamen fide dici liceat, plus quam ipsum paradysum terrestrem consecravit incarnatione, miraculis, passione, resurrectione et ascensione sua; cujus nomen et misericordiam cuncta predicent et glorificent seculorum secula. Amen.


[Col. 1061] EXPLICIT [2835 1Kb] .




[Col. 1061]
EKKEHARDI EPISTOLA AD ERKEMBERTUM.

(Vide supra col. 449.)




ANNO DOMINI MCI.
GESTA TREVERORUM EDENTE G. WAITZ, PROF. PUBL. KILONIENSI.
(Apud PERTZ, Monumenta Germaniae historica, Script. tom. VIII, pag. 111.)




[Col. 1063]
PROLEGOMENA.

[Col. 1063A] Treviri sive Treveris, civitas omnium fere quibus nunc Germania laetatur antiquissima, a populo Gallico, sed qui Germanicae originis se esse jactabat, condita, a Romanis postea expugnata, sed honoribus monumentisque exornata, tunc episcoporum et archiepiscoporum, qui summum honorem in regno Francico, Lotharingico, Germanico obtinuerunt, sedes praeclarissima, hodieque situ amoeno, monumentorum ruinis, ecclesiis, bibliotheca atque sanctorum reliquiis conspicua, rerum scriptoribus largam semper praebuit factorum quae enarrarent memorabilium materiam, neque defuerunt qui tum recentiori aetate tum medio aevo id egerint ut historiam Treverensem politicam et ecclesiasticam exponerent, monumenta illa describerent, archiepiscoporum Vitas narrarent aliave [Col. 1063B] diligenter docteque illustrarent.

Attamen ut eos omittam qui data occasione de hac [Col. 1064A] urbe egerunt, nulli praeter unam sancti Maximini Vitam historiae Treverensis exstant libri saeculo X antiquiores; ita ut qui priora tempora aggredi velit, fontium penuriam doleat necesse sit. Quod invasione illa Northmannica factum esse audio, qua omnia fere antiquiora historiae monumenta non solum membranacea, sed etiam lapidea diruta esse, uno ore clamant, quotquot de originibus Treverensibus scripserunt. Neque ego negarim multa tunc esse eversa atque deperdita; quae si superessent, primordiis historiae, praesertim ecclesiasticae, lucem darent; sed libros historicos incensos vel deletos fuisse haud legi, neque tales tunc temporis in bibliothecis inventos fuisse putarim. Medii aevi scriptores potius antiquiore urbis devastatione, Germanis, Hunis et Wandalis civitatem [Col. 1064B] occupantibus, talia facta esse dicunt, famam incertam fallacemque procul dubio secuti [(1) 4Kb] . Nam annales civitatis [Col. 1065A] Trevericae gesta antiquissima continentes, quos Silvester papa revolvisse dicitur [(2) 1Kb] , fabulosos esse, omnes concedent, neque acta Paulini aliorumque episcoporum [(3) 1Kb] tunc temporis exstitisse, equidem persuasum habeo. Qui ante invasionem illam Northmannicam sancti Maximini Vitam scripserunt, horum alter anonymus nihil ejusmodi tradit, [(4) 1Kb] alter Lupus ejus facta silentio suppressa esse dolet [(5) 1Kb] . Alii quoque saeculi XI scriptores magis praecedentium temporum negligentiam arguunt [(6) 1Kb] quam barbarorum incursiones; quos verum vidisse dubitari nequit, cum Vitas illas sancti Maximini aliosque libros [(7) 1Kb] Northmannorum manus evasisse constet.

Quibus missis, videamus qui postea res Treverenses memoriae tradiderint. Multi sane nominantur, opera [Col. 1065B] magna et praeclara laudantur. Sed etiam horum maximam partem frustra quaeras. Laudantur quidem, sed neque edita sunt neque manu scripta inveniuntur, quasi altera barbarorum invasio haec quoque documenta delevisset. Laudantur vero a Trithemio, viro docto quidem et diligentissimo antiquitatum librorumque scrutatore, sed qui fidem suam non ita probavit, ut ipsum tanquam certum auctorem sequamur. Iste narrat, mox post Treverorum excidium a Northmannis illatum Florbertum monachum Sancti Mathiae Treverensis id elegiaco versu quinque libris descripsisse; idem dicit [(8) 1Kb] , Florberto in schola monastica regenda successisse Eberhardum, Eberhardo Richardum, postea Diethelmum, Adelbertum, Theodericum, Theodorum, Golscherum, Lampertum de Legia, [Col. 1065C] Arnoldum, Johannem, Erhardum, qui per ducentos fere annos scholam rexerint et tantum non omnes tum aliis operibus tum historia Treverensi scripta et continuata insignes fuerint. At mirum sane de tot viris illustribus, de schola florentissima unum Trithemium narrare, neque in domesticis historiae Treverensis monumentis, [Col. 1066A] sive breviores annales, sive ipsa gesta, sive singulas archiepiscoporum Vitas perscruteris, neque apud vicinos scriptores Mettenses, Virdunenses, Leodienses, neque apud Sigebertum Gemblacensem qui librum singularem De scriptoribus ecclesiasticis composuit, quidquam hac de re inveniri. Unus alterve ex illorum numero nominatur, sed neque eo tempore vixit in quo a Trithemio ponitur, neque ea opera composuisse videtur quae hic recenset. Nam praeter alia multa quae ad historiam minus spectant, haec illis tribuit: Eberhardo vitam sanctorum Eucharii, Valerii et Materni tam metro quam prosa elegantiori stylo conscriptam, necnon hymnos varios cantus et prosas in laudem sanctorum plures; Theoderico translationem et miracula sancti Celsi; Golschero libros tres de laudibus [Col. 1066B] sanctorum Eucharii, Valerii et Materni; Lamperto de miraculis sanctorum libros V, de Agritio archiepiscopo Treverorum librum unum, vitae sancti Mathiae apostoli librum unum; Johanni legendam auream sanctorum; praeterea Eberhardum, Adelbertum, Golscherum, Lampertum, Johannem et Erhardum ad historiam sive gesta Treverorum plura addidisse refert. Cum his ea conferamus quae revera exstant historiae Treverensis monumenta.

Saeculo primum decimo Ecclesiae Treverensis originem usque ad apostolorum tempora relatam esse, alii jam monuerunt [(9) 1Kb] . Tunc vitam sancti Eucharii simplicem et brevem quam editam videmus [(10) 1Kb] scriptam esse, verisimile est, quippe quae illos a sancto Petro missos imo Domini Jesu Christi discipulos dicat. [Col. 1066C] Certe hic liber, quo Remigius Mediolacensis [(11) 1Kb] saec. X ex., Herigerus [(12) 1Kb] et auctor vitae sancti Agritii [(13) 1Kb] saec. XI usi sunt, recentioris nequit esse aetatis. Eberhardo alii [(14) 1Kb] , alii [(15) 1Kb] Golschero hunc tribuerunt; sed neque Eberhardiana metra neque tres libros Golschero adscriptos hic habemus. Fortasse tamen trium [Col. 1067A] episcoporum vitas Trithemius tres libros vocavit; certe etiam alibi ubi parcius de scriptoribus Treverensibus agit Golscherum nominat [(16) 1Kb] , necnon Browerus se Golscheri sermones de Euchario, Valerio, Materno membranis inscriptos vidisse testatur [(17) 1Kb] . Si vitam editam intelligit eamque revera Golscheri nomine inscriptam legit, hic, quem a. 1012-1038 scholam rexisse Trithemius narrat, jam saeculo X medio floruit. Sed nescio an Golscheri nomen alias inauditum et in codicibus nullis inventum [(18) 1Kb] prorsus fictum sit.

Saeculo X exeunte, si Trithemio fides [(19) 1Kb] , Remigius abbas Mediolacensis Egberti archiepiscopi jussu Â»cantum de SS. Euchario, Valerio, Materno primis Treverorum episcopis dulci et regulari modulatione composuit.Â« Hillarius [(20) 1Kb] vero in codice Sanmathiano [Col. 1067B] homiliam invenit ab hoc Remigio in natali Eucharii compositam, sed ex vita illa plerumque descriptam

Jam antea Sigehardus miracula sancti Maximini scripsit [(21) 1Kb] , Theodericus vero saec. XI incipiente translationem sancti Celsi narravit [(22) 1Kb] , neuter vero res Treverorum antiquiores verbo tetigit. Hunc Trithemius a. 980-996 scholae praefuisse dicit; sed ipse se a. 1006 monasterium ingressum esse narrat, neque litteras ibi docuisse videtur.

Vitam sancti Magnerici Trithemius Eberwino abbati Theolegiensi tribuit [(23) 1Kb] ; sed auctor abbas fuit Sancti Martini Treverensis [(24) 1Kb] , idem qui post a. 1035 Vitam sancti Symeonis inclusi Popponi archiepiscopo dedicavit [(25) 1Kb] ; et cum jam a. 975 Vita illa afferatur, [Col. 1067C] Eberwinus nonnisi finem addidisse vel novam ejus recensionem composuisse censendus est. Ex Gregorii Turonensis et Fortunati libris pleraque sunt excerpta, [Col. 1068A] vix pauca ex domesticis monumentis sumta, neque origines ecclesiae Treverensis obscurae et dubiae hoc opere illustrantur.

Qui primus eas exponendas suscepit auctor fuit vitae sancti Agritii, quem Trithemius Lambertum de Legia dicit. Sed iste Lambertus s. XII vixit [(26) 1Kb] ; alter quem Regenheid dicunt nonnisi opera theologica scripsisse fertur [(27) 1Kb] . Vita vero sancti Agritii saeculo XI confecta est, inter annos c. 1050 et 1070 [(28) 1Kb] . Praeter Vitas sancti Eucharii, Nicetii (quam apud Gregorium Turonensem invenit), Maximini et Hildulfi auctor scriptos fontes nullos adhibuit [(29) 1Kb] , sed ex traditione undecunque collegit quae vel Agritii gesta vel reliquias ab ipso collectas vel historiam Treverensem spectabant, pleraque fabulosa et quae recentioribus parum se probarunt [Col. 1068B] [(30) 1Kb] , sed ideo magni facienda, quod aperte demonstrant, quid tunc temporis de historia antiquiori Treverenses compertum habuerint.

Paulo post a. 1072 [(31) 1Kb] in monasterio Sancti Paulini crypta aperta ibique tabula plumbea inventa est, quae Nortmannorum tempore defossa dicebatur, tum de martyribus sub Rictiovaro passis et de Paulini sepulchro, tum de ecclesia in eorum honorem a Felice archiepiscopo aedificata loquens [(32) 1Kb] . Haec inventio et reliquiarum translatio miraculis illustrata eo tempore celeberrima fuit [(33) 1Kb] , et non solum singulari hujus rei narrationi scribendae ansam dedit [(34) 1Kb] , sed ut etiam vitae Paulini et Felicis propriis commentariis illustrarentur effecit. Haec libere profitetur ante inventam tabulam certi nihil constitisse [(35) 1Kb] historia martyrum [Col. 1068C] Treverensium longius exponit, quomodo documentis historicis destituti fuerint clerici Treverenses, eaque est qua docemur, nullam sancti Paulini vitam [Col. 1069A] tunc exstitisse. Hanc fortasse recentiorem jure dicamus [(36) 1Kb] ; Vita sancti Felicis et Historia martyrum Treverensium eidem tempori, imo eidem scriptori [(37) 1Kb] tribuendae esse videntur, cujus nomen nos scire doleo. Utrumque opus Trithemius ne verbo quidem tetigit.

His expositis Trithemii errores ab omnibus puto intelligi. Praeterea vero his libris perlectis luce clarius patet historiam archiepiscoporum Treverensium continuam nullam tunc fuisse. Quotquot Vitas illas composuerunt, certo duce in archiepiscoporum tempore ordine et gestis exponendis destituti erant; omnes id unum agebant, ut ex paucis monumentis iisque saepe dubiis et falsis, ex libris externis, ex traditione incerta ea colligerent, quae praesulum ecclesiis fundatis eorumque nomine inscriptis celeberrimorum historiam [Col. 1069B] quodammodo illustrare possent. Sane neque Gesta, qualia jam ante invasionem Nortmannicam scripta, postea semper continuata esse Trithemius refert, viderunt, neque de Eberhardo, Adelberto, Golschero, rerum Treverensium scriptoribus, quidquam compertum habuerunt. Quid igitur dicamus? Nuda figmenta sunt, quae ille credulis vendidit [(38) 1Kb] .

Circa vel post a. 1070 Nizo abbas Vitam sancti Liutwini scripsit [(39) 1Kb] , nec diu post sive ab eodem sive ab altero scriptore Vita sancti Basini confecta est [(40) 1Kb] . Ne hic quidem levissimum Gestorum vestigium reperies.---Saeculo XII incipiente Thiotfridus Epternacensis Brunoni archiepiscopo librum misit, quo de sanctis eorumque reliquiis egit, quo etiam de tunica Domini plura retulit, sed quod Gesta narrant, [Col. 1070A] hanc Treveros esse perlatam, alto silentio praeteriit [(41) 1Kb] .---Neque Stephanus Leodiensis cum a. 1107 Vitam sancti Modoaldi scribendam susciperet, iis usus est, sed ex aliis fontibus librum suum hausit, quo adeo ab illorum narratione recedit, ut Modoaldum non Severino sed Sebaudo successisse dicat [(42) 1Kb] ---Etiam vitae sancti Auctoris [(43) 1Kb] et Severini [(44) 1Kb] s. XII scriptae aliis nituntur fontibus. Liber vero de inventione et miraculis sancti Mathiae eodem saeculo scriptus ad Gesta provocat [(45) 1Kb] .

Quae cum ita sint, non ante saeculum duodecimum Gesta Treverorum scripta esse statuamus oportet. Id quod etiam aliis rationibus comprobatur. Codices enim quos habemus antiquissimi usque ad a. 1101 progrediuntur [(46) 1Kb] et historiam saec. X et XI incipientis [Col. 1070B] ita exhibent, ut nullo modo hanc coaevis scriptoribus tribui posse cuique pateat necesse sit. Res omittuntur gravissimae, episcoporum ordo turbatur, pleraque jejune narrantur, et ne uno quidem loco quam levissimum auctoris supparis vestigium deprehendes. Imo Theoderici et Eberwini opera necnon Vitae illae sanctorum Magnerici, Agritii, Felicis, atque Historia martyrum Treverensium exscripta sunt; id quod viros doctissimos Hontheimium, Wyttenbachium aliosque fugisse valde miror [(47) 1Kb] .

Praeterea vero, nisi fallor, Gestis antiquiores fuerunt libri quidam de historiae Treverensis initiis singulisque episcopis scripti. Huc refero opus olim in codice Sanmathiano M 1, n. 14, lectum, nunc fortasse deperditum, quod Hillario teste Â»acta Trevirorum [Col. 1071A] continuat usque ad Basinum archiepiscopum, de quo pauca admodum memorans finitÂ« [(48) 1Kb] [*) 3Kb] . Ex Vita sancti Agritii partim haustum, ergo post s. XI medium scriptum est.---Fortasse idem fuit codex, quem Calmetus primus vidit (49) 1Kb] , quamvis Hillarius alterum indicaverit, quem ita descripsit, ut non ipsa Gesta, sed aliud a Gestis plane diversum opus continere videatur [(50) 1Kb] . Â»Codex, inquit, (Sanmathianus) sub litt. I, 1o N. S., in manuscripto minore purissimo, qui sanctorum primitivae ecclesiae sive martyrologium sive compendiosa vitarum, relatio intitulari possetÂ« [(51) 1Kb] , atque fragmenta affert talia, quae diversum libri ordinem et formam satis indicent [(52) 1Kb] .---Priori similis, ut videtur, fuit historia Treverensis, cujus censuram infra editam ex codice [Col. 1071B] Sanmaximiniano descripsi [(53) 1Kb] [** 7Kb] .

[Col. 1074A] Hi libri et alii fortasse, quorum ne notitiam quidem habemus (57) 1Kb] , Gesta qualia nunc exstant antecessisse ipsisque conscribendis ansam praebuisse videntur. Ne illi quidem saec. XI exeunte antiquiores esse possunt; [Col. 1074B] Gesta vero non ante saec. XII scripta esse jam monuimus. Sed quo anno confecta sint, nunc certius indicari nequit. Primos tamen saeculi annos equidem hujus libri natales dixerim. Nam qui Vitas sanctorum Modoaldi et Auctoris conscripserunt. Gestis quidem minime usi sunt; sed neque Gesta ex his Vitis hausta sunt, neque sancti Modoaldi translationem a. 1107 et aliam sancti Auctoris paucis post annis factam verbo tetigerunt. Huc accedit, quod jam c. a. 1132 alter quidam his Gestis additamentum et continuationem adjecit, quod Bruno episcopus, qui a. 1101 Ecclesiam Treverensem suscepisse narratur, jam a. 1124 obiit, denique quod codex qui exstat antiquissimus saeculo XII incipiente scriptus esse videtur. Quae cum ita sint, non diu post a. 1101, in quo codices desinunt, [Col. 1074C] Gesta esse confecta, non possumus quin statuamus [(58) 1Kb] .

In monasterio Sancti Eucharii Gesta nata esse probabile est; sed auctor nomen siluit, neque inter viros illos a Trithemio laudatos quaerendum esse videtur. Certe Golscherum, quem Trithemius nonnunquam solum dicit auctorem, equidem vix inter scriptores medii aevi retulerim. Aliud vero nomen quod nuper innotuit non satis firma niti auctoritate omnes concedent. In bibliotheca Romana Vallicell. codex a Bethmanno nostro evolutus est, H. 13 fol., qui s. XVI vel XVII scriptus inter varia opuscula historica f. 1-12 librum continet ita inscriptum: Ex Chron. Trevirensium per Rodulfum Trev. diaconum conscriptis. [Col. 1074D] Sed mera sunt Gestorum fragmenta ex codice continuatione prima aucto negligenter satis descripta. De nomine illo nihil constat

[Col. 1075A] Quisquis auctor fuit id egit, ut antiquitatem et historiam Treverensem illustraret urbemque ut ipsi non sine causa videbatur celebrem redderet celeberrimam. Nam non solum archiepiscoporum gesta et res Christianas narranda duxit, sed ad priora tempora regressus est, imo in obscuram vetustatem ascendit, ut gloriosa Treverorum facta enarraret. Fabulosa esse multa quae tradat primo patet aspectu, neque tamen leviter haec invenisse putandus est, sed ex fama vulgari, ex inscriptionibus tunc temporis repertis vel fictis [(59) 1Kb] hausisse, conjunxisse, amplificasse quaecumque ad rem facere viderentur. Non hoc loco quaerendum est quis primus Treverorum origines a Trebeta Nini filio repetierit; fortasse non ante s. XII haec nata est opinio, sed Gestorum scriptorem alii praecessisse videntur [(60) 1Kb] . [Col. 1075B] Hic vero non solum hanc narrationem libenter recepit, sed eas quoque traditiones quae de monumentis urbis hodieque magnificis in populi ore ferebantur [(61) 1Kb] . Quibuscum veterum scriptorum de Treveri et Treverensibus locos quotquot invenire potuit conjunxit, et patriae glorificandae studio illectus nonnunquam etiam ea ad Treveros retulit quae de Gallis in universum dicebantur. Ita Justino, Eutropio [(62) 1Kb] et Orosio usus est, praesertim vero Caesare, ex cujus commentariis de bello Gallico quam plurima descripsit. Legerat etiam Ausonium [(63) 1Kb] , necnon ex libro quodam Galbae Viatori nescio cui ascripto [(64) 1Kb] quaedam sumpsisse videtur; alia vero sunt quae ad certum fontem referri nequeant. Majori etiam diligentia scriptores ecclesiasticos adhibitos videmus; nam quae [Col. 1075C] Hieronymus [(65) 1Kb] , Ambrosius [(66) 1Kb] , Augustinus [(67) 1Kb] de rebus Treverensibus referebant, hic sunt repetita; Historiae ecclesiasticae Rufini et quae Tripartita dicitur singulas notitias praebuerunt [(68) 1Kb] ; alias Gestorum scriptor apud Sulpicium Severum [(69) 1Kb] et in libro Gregorii Turonensis de Vita Patrum [(70) 1Kb] , necnon in Vita Gregorii Magni auctore Joanne diacono [(71) 1Kb] invenit; neque historici saec. V, VII, VIII, ipsi defuerunt, qui modo Prosperi Chronicon [(72) 1Kb] , modo Gregorii Turonensis historiam Francorum [(73) 1Kb] consuluisse [Col. 1076A] videtur, prae caeteris vero his temporibus chronographum quem vulgo Fredegarium dicunt eum habuit quem sequeretur [(74) 1Kb] . Nescio an his Bedae opera [(75) 1Kb] , Adonis Martyrologium [(76) 1Kb] aliave addam. Accedunt vero Vitae et historiae Treverenses, quas partim supra jam recensui; Vitas dico sanctorum Eucharii [(77) 1Kb] , Agritii [(78) 1Kb] , Maximini [(79) 1Kb] , Felicis [(80) 1Kb] , Magnerici [(81) 1Kb] , Hildulfi [(82) 1Kb] , fortasse etiam Liutwini [(83) 1Kb] et Paulini [(84) 1Kb] . Ex his et Historia martyrum Treverensium [(85) 1Kb] magna antiquae historiae ecclesiasticae pars ad verbum est descripta. Necnon Passionem sancti Nazarii [(86) 1Kb] , Vitam sanctae Helenae ab Almanno scriptam [(87) 1Kb] , Vitam sancti Goaris auctore Wandelberto [(88) 1Kb] , fortasse etiam Acta sancti Lubentii [(89) 1Kb] , sanctorum Fusciani et Victorici [(90) 1Kb] [Col. 1076B] in usus suos vertit. Praeterea antiquioribus temporibus librum Methodii nomine quamvis falso inscriptum [(91) 1Kb] , et Herigeri gesta episcoporum Trajectensium consuluisse videtur [(92) 1Kb] ; postea vero ex Reginone plura [(93) 1Kb] , singula quaedam ex Thegani appendice [(94) 1Kb] et Hincmari epistolis [(95) 1Kb] recepit; vidit etiam sancti Celsi translationem [(96) 1Kb] et Vitam Conradi sive Cunonis archiepiscopi [(97) 1Kb] , quas tamen describere noluit. Inde a nono saeculo brevius Treverensem historiam narravit, fontibus, ut videtur, destitutus. Nam praeter Reginonem jam nullum habuit rerum Germanicarum scriptorem, neque archiepiscoporum vitas, sed pauculas tantum de invasione Normannica notitias, et de sequentibus temporibus nihil praeter catalogos episcoporum nuda nomina exhibentes, singulas [Col. 1076C] translationum historias memoria non valde dignas, regum denique et paparum chartas [(98) 1Kb] , quas breviter indicare ipsi satis videbatur. Quo factum est ut haec Gestorum pars vix historiae nomine digna censeri possit, quae breviter episcoporum ordinem referat, paucis tantum verbis de singulorum origine vita et obitu additis, qualia s. XII scriptor raptim colligere potuerit. Cum Caesaris gesta ex alieno fonte hausta plures paginas impleant, nunc tempora gravissima paucis lineis absolvuntur, summi archiepiscopi paucioribus [Col. 1077A] verbis quam fabulosi Catholdus et Arimaspes laudantur. De Egberto quidem et proximis ejus successoribus auctor minus parco utitur sermone; sed mox consueto more pergit. Neque ex fontium penuria haec jam explicari possunt. Nam quo propius ad sua tempora scriptor devenit, eo brevius res Treverenses narravit, aut eas satis notas esse ratus, aut eo consilio ductus ut veterem civitatis gloriam quam amplissimis laudibus efferret, recentiora vero tempora saepe minus felicia negligeret vel aliis uberius describenda relinqueret.

Sed aliam fortasse hujus diversitatis causam licet indicare. Quid enim si ille quem Gestorum dicimus auctorem antiquius descripsit opus, quod de primis historiae Treverensis temporibus uberius egit, quod [Col. 1077B] ipse vere brevius continuandum sumpsit? Sunt sane quae ut ita statuamus valde suadeant. Ejusmodi librum usque ad Basini tempora decurrentem Hillarius vidit, sive eundem sive similem Calmetus prae oculis habuit eaque attulit quae hanc narrationem plerumque cum Gestis convenire, in singulis vero locis discrepare ostendant [(99) 1Kb] . Quibus accuratius examinatis, id patet, hunc codicem propius ad fontes accedere neque ea exhibere quae fabulosa et in coenobio Sanmathiano inventa esse videantur. Quem codicem quominus antiquiorem Gestorum formam exhibere dicamus multa vetant [(100) 2Kb] , nisi quotquot de historia Treverensi scripti sint libri, Gesta appellemus. Sed Gestis nostris librum illum fundamento esse positum et fontes quos supra recensui magnam partem non ab ipso Gestorum [Col. 1077C] auctore sed a priore illo scriptore adhibitos esse, non possumus quin statuamus; quamvis nunc quae hic liber exhibuerit, quae Gestorum auctor addiderit, non satis discerni possit. Quae Calmetus affert haec sunt: locus c. 16 de episcopis inter Maternum et Agritium ecclesiam Treverensem regentibus [(101) 1Kb] , praeterea quae c. 15 de viniductu, c. 19 de Mathiae ossibus et tunica Domini, ibidem de Agritii et Maximini [Col. 1078A] sepultura referuntur, in antiquiore illo libro non legebantur. Alia probabili conjectura indicari possunt, e. gr. quae de ecclesia ab Euchario aedificata, de Euchario, Valerio et Materno ibi sepultis c. 14, 15, 16, de cella sancti Eucharii c. 21 leguntur. Haec enim scriptorem monasterii Sancti Eucharii sive Mathiae indicant, qui praesertim id egit ut in suo monasterio pontifices egregios et viros sanctos sepultos esse ostenderet [(102) 1Kb] . Capite 16 vero episcoporum catalogum valde auxit, ut lacunam illam inter Maternum et Agritium expleret et Ecclesiae Treverensis antiquitatem certius vindicaret. Haec nomina, quae in antiquioribus catalogis desiderantur [(103) 1Kb] , fictitia esse, jam omnibus, nisi fallor, constat [(104) 1Kb] ; major vero eorum pars in libro legebatur Methodii Paterensis nomine [Col. 1078B] inscripto [(105) 1Kb] ; quem ne revera huic auctori attribuas tum ipsius aetas tum aliae rationes vetant [(106) 1Kb] . His receptis octo addebantur Tungrensis Ecclesiae episcopi, de quibus noster Herigeri verba retinuit, sed quorum hic locum sepulturae se nescire dicit, hos more consueto in sancti Eucharii ecclesia sepultos asserit.---Aliis locis quae ex opere illo sumpta, quae addita sint, jam indicari nequit, neque inde a quo tempore Gestorum scriptor proprio Marte narrationem continuaverit compertum habemus. Calmetus codicem non ultra Maximini tempora affert, Hillarius alterum in Basino desinere, alterum, quem Calmetianum habet, sanctorum primitivae ecclesiae compendiosam vitarum relationem exhibere dicit. Equidem inde a capite fere 23 auctorem hoc duce destitutum [Col. 1078C] fuisse putarim; sed etiam quae antea ex Gregorio et Fredegario sumpta, immo quae de antiqua civitate Treverensi ex libris partim, partim ex traditione vulgari compilata sunt, monacho illi Sanmathiano tribuerim, qui saeculo XII ex breviori archiepiscoporum historia Gesta haec composuerit, eo consilio ductus, ut patriae et Ecclesiae suae gloriam quam maxime celebraret [(107) 1Kb] .

[Col. 1079A] Neque tamen hoc libro omnium votis satisfecit. Nam paulo post Treverensis quidam eum continuandum et amplificandum suscepit, itaut initio singulas quasdam modo breviores modo longiores adderet notitias, nonnunquam etiam quae scripta erant mutaret vel prorsus omitteret, postea vero novam archiepiscoporum historiam pleniorem et accuratiorem ordiretur, usque ad Adalberonis tempora (a. 1132) continuatam. Primo libri intuitu diversum hujus scriptoris ingenium agnosces. Animo minus quieto, sermone uberiori Treverenses prosequitur, modo novis usus fontibus, modo traditionem secutus seniorumque relationem. Romana tempora ex Suetonio et Ausonio [(108) 1Kb] illustrat, semel ad Gallicam quoque historiam provocat [(109) 1Kb] , Caesaris fortasse commentarios intelligens [Col. 1079B] [(110) 1Kb] , praeterea Galbam Viatorem disertis verbis auctorem laudat. Nam ubi de Christianae religionis apud Treveros initiis sermo est [(111) 1Kb] , non solum longiorem Eucharii, Valerii et Materni historiam insertam videmus, sed etiam fabulosas illas urbis origines repetitas legimus, eodem fere tenore sed aliis verbis quam primis Gestorum capitulis. Quibus inter se comparatis, non ex Gestis sed ex Gestorum fontibus haec sumta esse patet; sed an a continuatore illo confecta aut aliunde sint descripta dubitari potest. Quamvis vero hac parte eundem fere sermonem easdemque locutiones quae in ipsa continuatione deprehendere mihi videar, haec tamen perplacet sententia, tum quia non video cur easdem res uno libro bis ille enarraverit, tum quia haec cum antecedente Eucharii [Col. 1079C] Valerii et Materni historia arcte conjuncta esse puto, quam ex libro quodam ecclesiastico huc esse translatam, et toto narrationis tenore et singulis verbis [(112) 1Kb] indicari videatur. Nisi fortasse dicas hoc alterius historiae Treverensis esse initium, postea demum cum Gestis conjunctae; id quod inscriptione hoc loco in quibusdam codicibus praemissa: Incipit hystoria Treverorum quodammodo confirmatur. Neque huic opinioni equidem obstiterim; sed pene is fui qui olim duos fuisse historiae Treverensis libros postea demum in unum conglutinatos statuerem [(113) 1Kb] . Quam seponendam putavi sententiam, ne nimis conjecturis [Col. 1080A] indulgere et has res magis involvere quam explicare dicar.---Postea secundus ille scriptor antiquum textum minus auxit neque ita amplificavit ut novum opus dicatur; sed pauca tantum adjecit ex Vitis sanctorum Martini [(114) 1Kb] , Severini [(115) 1Kb] , Gertrudis, fortasse etiam Basini, necnon ex chartis aliisve monumentis hausta. In saec. X historia exponenda fontibus et ipse procul dubio destitutus erat; nullum enim praeter narrationem de sanctis a Theoderico Mettensi reportatis adhibitum videmus librum [(116) 1Kb] ; sed ex populi rumore sumta sunt quae de Rotgero Ekberto aliisque pontificibus falsa plerumque traduntur, aut ad ecclesias ab ipsis exstructas vel donatas spectant, aut leviora sunt et nullius fere momenti. Etiam quae de Poppone narrantur fabulis plena sunt, [Col. 1080B] ex traditione quadam ecclesiastica hausta, alia ex Vita sancti Symeonis sumpta [(117) 1Kb] . Postea quaedam ex passione sancti Cunonis descripta sunt [(118) 1Kb] .

Jam vero ab hoc inde tempore auctor antiquum Gestorum textum nimis brevem prorsus rejecit, id agens ut plenius et copiosius narraret quaecumque tum ex seniorum relatione [(119) 1Kb] , tum ex chartis [(120) 1Kb] epistolisque [(121) 1Kb] colligere potuerit. Plena igitur narratione Popponis et Engelberti tempora persequitur, animo candido sed erga imperatorem Heinricum IV nimis hostilis res exponit gravissimas, et ubi ad tempora venit suis propriora ea narrat quae ipse vidit vel a praesentibus audivit [(122) 1Kb] . Hanc libri partem magnae esse auctoritatis omnes concedent, sermonem satis cultum sed nimis sacrae Scripturae et Patrum [Col. 1080C] locis exornatum [(123) 1Kb] judicabunt. Quis fuerit auctor non constat; sed non diu post a. 1132, quo narrationis telam abrupit, vixisse censendus est. Canonicum dixerim Treverensem, certe non Sancti Mathiae monachum, quippe qui Sancti Petri ecclesiam a Poppone reaedificatam accurate describat, nihil vero de hoc coenobio restaurato, nihil de sancto Mathia reperto dicat.

Fuerunt vero qui etiam hanc Gestorum formam mutandam et augendam judicarent. Ut enim eos praetermittam codices, quibus antiquae recensionis primae parti hanc continuationem additam videmus: alius singulos locos mutavit [(124) 1Kb] , scriptoris verba nonnunquam [Col. 1081A] injusta et nimis acerba ratus; alius Godefridi archiepiscopi tempora ex actis genuinis latius exponenda sumsit [(125) 1Kb] ; alius denique novis additionibus textum auxit, chartis et diplomatibus, quae in antiquis Gestis breviter indicata erant, aliisque multis plene descriptis, ita ut eorum mole genuinum textum nonnunquam prorsus obruere et chartularium potius quam chronicon Treverense exhibere videatur. Quod a Lamberto de Legia monacho Sanmathiano factum esse, sunt qui statuant [(126) 1Kb] ; id quod neque confirmare neque negare ausim. Certe codex, nisi valde fallor, ab ipso auctore exaratus, in saec. XII medio collocari debet, et olim in bibliotheca Sanmathiana fuit. Praeterea etiam nota de ecclesia Sancti Eucharii reaedificata et de sancto Mathia invento [(127) 1Kb] hujus [Col. 1081B] coenobii scriptorem arguunt. Idem continuationem ab a. 1132-1152, ex Vita sancti Adalberonis magnam partem haustam, adjecisse putandus est, quam in codice illo eadem manu, quamvis non continuo calamo, scriptam videmus. Neque vero ultra hunc annum scriptor progressus est, sed alii postea alias continuationes adjecerunt, de quibus alibi accuratius agemus.

Hoc loco antiquissima Treverorum Gesta usque ad a. 1101, Gesta aucta et continuata usque ad a. 1132, denique additiones saec. XII factas exhibemus. Quae omnia codicum et recentiorum scriptorum auctoritate ducti Treverorum Gesta nominamus; sed ut singula discernantur opera, primum a, alterum b, tertium [Col. 1081C] vero c nominamus. Continuationem brevem usque ad a. 1152 et quae postea diversis temporibus de episcopis Treverensibus scripta sunt alio hujus collectionis volumine edemus.

Nunc codices quotquot ad notitiam nostram venerunt breviter describemus, spe ducti fore ut hoc modo non solum editioni nostrae viam sternamus, sed ea quoque magis confirmentur atque illustrentur quae jam exposuimus. Nam codices secuti, Trithemii errores deprehendere et non solum tres illas Gestorum formas secernere sed etiam leviores mutationes indicare potuimus.

(A) 1. Codex [(128) 1Kb] olim Â»monasterii Sancti Mathiae apostoli extra muros Treverenses ord. sancti Benedicti,Â« [Col. 1081D] nostris temporibus in bibliotheca viri doctissimi Fichard Francofurtensis asservatus. Liber foliis 75 minoris formae constat, quorum 69 Gestis explentur, quae saeculo XII inc. non una manu, partim in membranis quas dicunt palimpsestis scripta sunt, negligenter quidem et tam mendose ut scriba [Col. 1082A] textum haud satis intellexisse sed quam fidelissimum alterius codicis exemplar fecisse videatur. In singulis verbis scribendis a vulgari saepe recedit, quippe qui c pro t, cc pro ct, cum pro com et alia exhibeat peculiaria. Tam haec quam menda illa graviora scribae tribuenda esse puto; non paucos vero errores ipsi Gestorum auctori imputaverim. Brevis de archiepiscopis Adalberone, Godefrido et Meginhero notitia alia manu in codice, hujus ut videtur temporibus scripto, addita est. Hanc una cum Gestorum textu fideliter descripsit.

(A) 1b. Codex musei Britannici, Harlei. n. 3773, saec. XII, quem ante annos aliquot jam Pertzius novae huic Gestorum editioni adhibuerat, nunc vero his schedis Treveris deperditis iterum quam accuratissime [Col. 1082B] V. cl. Oehler exscripsit. Quo comprobatum est, hunc librum codicis 1 esse exemplar, ita, nisi fallor, factum ut scriba magistri dictantis verba calamo exciperet; qua occasione hic textum in 1 depravatum conjecturis sanare conaretur, ille vero novos committeret errores antiquis graviores. Nam adeo jam verba sententiasque corrupta videmus, ut verae lectionis etiam vestigia saepe evanuerint. Recentior manus multa correxit, nonnunquam altero ut videtur codice adjuta, saepius meris conjecturis indulgens.---In ultimis quatuor libri foliis libelli alius argumenti [(129) 1Kb] scripti sunt.

(A) 2. Codex musei Britannici, Arundell. n. 270, saec. XIII, ut videtur, in-4to scriptus, ubi fol. 1-23 Gesta [Col. 1082C] Treverorum antiqua leguntur. Hunc librum, olim fortasse Moguntiae vel in dioecesi Moguntina asservatum [(130) 1Kb] , primus cl. Lappenberg evolvit, nuper vero cl. Thorpe in usus nostros exscripsit. Hoc Gestorum exemplar, non ex 1, sed ex alio hujus recensionis codice sumptum, accurata praestat scribendi ratione, sed mendis minime caret, quippe quod modo verba omittat, modo alia addat vel correctionibus antiquum sermonem deformet [(131) 1Kb] . Brevissima in fine adjecta est continuatio eadem manu scripta.

Cum hoc codice plures ita conveniunt, ut ex eodem fonte hausti esse debeant. Inter quos primo loco nominanda sunt duo codicum fragmenta, quae utrum huic classi tribuenda sint necne jam intelligi nequit:

[Col. 1082D] 3a) Codex Guelferbytanus saec. XII, qui nunc uno tantum quaternione constat, quo Gestorum initium usque ad haec cap. 9 verba: in concilio habuit cir || legitur, accurate satis et nitide scriptus.

3b) Codex viri cl. Leopoldi van Alstein, Gandensis, [Col. 1083A] antea Lammens [(132) 1Kb] , saec. XII, eleganter in membranis exaratus. Hujus quoque octo tantum folia supersunt, quae usque ad c. 12 verba: magistratus quae pertinent.

Huc accedunt codices, quos cum antiquis Gestis (A.) usque ad Eberhardi mortem (+ a. 1066) exscriptis continuationem illam usque ad a. 1132 conjunxisse et ita novum quodammodo opus effecisse, supra jam dixi. Nescio an codices 3a 3b huc pertineant, reliqui vero saeculum XIII non superant, neque aetate, neque accurata lectione commendantur, quamvis cum 2 plerumque conveniant.

4) Codex V. cl. Thomae Phillipps equitis, in cujus ditissima bibliotheca Middlehill asservatur, qui in foliis 42 membranaceis manu saec. XIII Gesta continet, [Col. 1083B] satis diligenter exarata. Praecipuas lectiones cl. Lappenberg enotavit.

5a) Codex Hamburgensis Hist. eccl., 4o, n. XXXI [(133) 1Kb] , olim Uffenbachii, postea Wolfii, chart., s. XV, 4o, qui foliis 223 varia opera continet historica, Joannis de Stabulaus Gesta pontificum Tungren ium, Gesta Treverensium necnon Eusebii et Prosperi Chronica Sigeberto praemissa. Gesta Treverorum 70 folia explent, olim seorsim numerata, nunc paginis 159-278 inscripta; sed inde a p. 253 (f. 48) continuatio legitur ad Wernherum usque archiepiscopum (a. 1388) deducta.

5b) Codex Hamburgensis Hist. Germ., fol., n. 31b, pluribus manibus saec. XIV-XVI in-4to maj. scriptus, [Col. 1083C] amplam librorum historicorum collectionem continet [(134) 1Kb] , inter quae tam Joannis de Stabulaus opus quam Treverorum Gesta leguntur, haec f. 175-190 manu s. XV, ut videtur exarata. Lectiones cum 5a plerumque conveniunt, continuatio f. 186-190 eadem est.

5c) Cadex Hamburgensis Hist. Germ. sing. region. fol., n. 70 [(135) 1Kb] recentioris aetatis, qui foliis 88 eadem Historiae Treverensis monumenta exhibet, quibus Gesta archiepiscoporum Coloniensium (ut 5b) addit. Hic liber manu satis eleganti scriptus foedissimis scalet erroribus, qui scribam veteris scripturae ignarum arguunt. Cum 5a et 5b valde concordat, ex neutro tamen sumptus est; sed ad antiquius exemplar omnes referri debent.---Ejusdem generis.

[Col. 1083D] 5d) Codex musei Britannici, Cotton. Titus D. XXV, esse videtur, qui Gesta Treverorum usque ad a. 1387, necnon Gesta archiepiscoporum Coloniensium et Trajectensium aliaque continet [(136) 1Kb] .

6a) Codex bibliothecae regiae Parisiensis n. 5873, olim I. A. Thuani, antea Â»ex libris Jo. Leferon Carlopolitani.Â« Uno volumine tres codices diversae aetatis continentur. Tertium saec. XIII inc. duabus columnis scriptum olim ad aliud pertinuisse volumen, quaternionum [Col. 1084A] numeri XXXI-XXXIV ostendunt, notaque hac recentioris manus confirmatur: In v[eteri] c[odice] praecedebant Gesta Francorum et Historiae miscellae Pauli Diaconi nomine libri XXIV. Nunc nihil nisi Gesta Treverorum hic leguntur jam duobus foliis omissis manca. Sed haec nuper Bethmannus noster Romae reperit in cod. Vaticano Christ., n. 1283, ubi f. 70, 71, exstant.

6b) Codex Parisiensis Saint-Germain, n. 77, fol. maj., s. XIII, duabus columnis scriptus, qui ea continet quae in 6a jam desiderantur, partem historiae Francorum ab Hugone Floriacensi scriptae, Historiam miscellam, fragmenta quaedam de historia Francorum, iisque Gesta Treverorum addit ad verbum ex 6a. descripta, ut accurata codicum collatione mox [Col. 1084B] intellexi.

6b*) Codex Parisiensis Saint-Germain, n. 1079, saeculo XVI, ex libro Joan. le Feron Carolopolitani, id est ex 6a descriptus.

6b**) Codex Parisiensis Baluze Armoire II, pag. 5. n. 2. codicis 6a apographum s. XVII factum continet.

6c) Codex Bruxellensis n. 9178-9187, s. XIII, fol., eadem opera continet quae in 6a olim legebantur, in 6b partim hodieque exstant. Quibuscum codicibus hujus lectiones a V. cl. Oehler diligentissime enotatae ubique concordant.

6d) Codex Lugdunensis n. 127, s. XIII inc., 4o, initio et fine mancus, Gesta enim his c. 24 verbis: quod [Col. 1084C] vocatur horreum incipiunt. Sequuntur prima Historiae miscellae verba, reliqua hujus libri parte avulsa. Etiam hic liber a Bethmanno cum editis comparatus quam proxime ad alios hujus classis codices accedit; neque dubitari potest quin omnes ex uno fonte manarint, qui jam textum valde mutatum iis praebuerit. Nam quamvis multa sint cum 4 et 5 communia, plura tamen peculiaria hic leguntur, quae scriptorem, ut orationem redderet faciliorem et elegantiorem, libere et audacter verba correxisse ostendunt.

Integrum fere horum codicum varietatem adnotavi, praesertim eam in qua omnes vel singularum classium codices conveniebant. Hanc litteris 3, 5, 6, indicavi.

Libri sequuntur manuscripti, qui Gestorum textum [Col. 1084D] multis additionibus auctum et usque ad a. 1132 continuatum exhibent. Etiam hi in duas classes secernantur oportet, alteram quae genuinam hujus operis formam praebeat, alteram novis interpolationibus hinc inde auctam. Alioquin vero inter se valde conveniunt, et quamvis nonnunquam etiam ad codices 5 et 6 accedant, plerumque tamen genuinam codicis 1 lectionem servant [(137) 1Kb] .

Ad priorem classem pertinent:

[Col. 1085A] B 1) Codex Vindobonensis Hist. prof. n. 1069, saec. XII, 8o, cujus lectiones inde a Popponis temporibus cl. Chmel in usus nostros exscripsit. In fine Gesta Alberonis archiepiscopi metrica et versus de Romana avaritia leguntur. Hujus libri apographum in Lambecii usus factum in bibliotheca Vindobonensi S. II, 361, asservatur.

B 2) Codex Guelferbytanus [(138) 1Kb] , antea Â»liber beatorum apostolorum Petri et Pauli in YlsineburgÂ«, saec. XII, 4o, eleganti scriptura, textu perbono et singulari Godefridi archiepiscopi historia insignis.

B 3) Codex Schlettstadiensis, olim Marbacensis monasterii prope Columbariam, s. XII ex., fol., a Pertzio a. 1841 repertus, a Bethmanno nostro hoc anno perlectus et optimus hujus recensionis judicatus; cui [Col. 1085B] tamen, quia nonnisi singulis locis lectionem enotatam haberem, primum locum tribuere non potui. Sex folia desunt, alia Justinum continent.

Alii tres codices narrationem praebent hinc inde mutatam vel interpolatam; inter quos:

B 4) Codex Stuttgardiensis saec. XII praecipuus est, caeteris antiquior, diligenter exaratus, neque scriptoris arbitrio decurtatus, neque temporum injuria fine destitutus.

B 5) Codex Vindobonensis Hist. prof. n. 686 magnam Gestorum partem (Additam. c. 10-14. 16 init 17, 18 fin. 19 sqq.) omittit.

B 6) Codex Treverensis n. 30, olim S. Mathiae Treverensis, in fine mancus est (desinit c. 30), et tam mendose negligenterque scriptus [(139) 1Kb] , ut nonnisi [Col. 1085C] ultimo loco nominari possit. Quae codices B. c. 14 adjecerunt desunt, reliquae vero additiones et interpolationes omnes hic leguntur, neque de sera codicis aetate parvaque fide dubitari potest. Eodem volumine historia martyrum Treverensium legitur, quam neque tunc quum V. cl. Wyttenbach hunc codicem Hannoveram transmisisset neque dum Treveri degerem [Col. 1086A] ditissimae bibliothecae libris usurus a me exscriptam esse doleo. Quamvis hoc opus recentioris aetatis esse videatur, singulos tamen locos Gestis lucem daturos esse putarim.

Ad hanc codicum familiam referendus est:

B 7) Codex Scriverianus, a Leibnitio editus, ipsoque teste in fine ita inscriptus: Feliciter finiunt gesta Treberorum summa diligentia per manus Petri Wesalentini scripta, cujus anima post mortem hanc cum Christo requiescat in pace, Amen. Leibnitius alio loco [(140) 1Kb] tres laudat codices, praeter Guelferbytanum supra nominatum, alterum a Migio professore Marpurgensi acceptum, alterum quem penes se habebat. Uter Scriverianus fuerit non constat.---Etiam Goldastus similem codicem possedit [(141) 1Kb] , aliique [Col. 1086B] fortasse fuerunt qui nunc latent. Certe codex Aureae Vallis s. XIII a Martenio visus, quem frustra in bibliotheca Luxemburgensi quaesivi, incendio absumptus esse videtur. Cui quamvis addit. c. 8. consentit Everhardus episcopus finis esset, ut huc eum referam eo permoveor quod Martenius illum cum Leibnitiano textu convenire dicat [(142) 1Kb] . Brevis alia manu addita erat continuatio usque ad a. 1258 deducta, sed partim ex Sigeberti Gemblacensis chronica hausta [(143) 2Kb] .

Codices denique recensendi sunt, quibus tertia Gestorum forma continetur. Omnium vero praestantissimus est.

C 1) Codex Treverensis num. 1341 (XXXI), mbr., in 4o maj., hac inscriptione notatus: Codex [Col. 1086C] sancti Eucharii episcopi sanctique Mathie apostoli. quicumque abstulerit. calicis Jude proditoris in perpetuum particeps fiat. amen. amen. fiat [(144) 1Kb] . Hoc volumen duabus partibus constat, quarum altera s. XII (vel XIII?), altera s. XIV scripta est. Illa f. 197. Gesta pontificum Romanorum, f. 98 breves quaedam notitiae [(145) 1Kb] , f. 99 sqq. (fol. 182) [Col. 1087A] Gesta Treverorum continentur. Haec scriptura majori et valde perspicua exarata, litteris initiatibus et inscriptionibus rubris ornata, et plerumque accurate diligenterque scripta sunt. Narration m vero diplomatibus chartisque insertis, ut supra dixi, auctam videmus, necnon singula verba addita mutataque leguntur. Quod tamen plerumque correctoris manu factum est, quae librum scriptum percensuit, alia addidit, alia transposuit vel emendavit. Quae cum in omnes hujus classis codices, ne uno quidem excepto, transiisse videamus, ex hoc tanquam fonte reliquos fluxisse non possumus quin statuamus; id quod libris accuratius inter se comparatis plane confirmatur. Ideo hunc librum omnium antiquissimum, multis coaevae manus correctionibus insignem, in eo monasterio quo hujus [Col. 1087B] recensionis auctor vixit asservatum, ipsius esse autographum, verisimile est, et alia quoque ut hanc sententiam teneamus suadent. Nam historia etiam hoc codice usque ad a. 1132 tantum deducta erat; postea vero foliis quibusdam insertis eadem manus sed alio atramento Gesta usque ad a. 1152 continuavit, id est ex Balderici Vita Alberonis epitomen fecit eique brevem narrationem de monasterii S. Eucharii nova dedicatione ab Eugenio papa facta adjecit. Qui haec calamo mandavit, non aliunde descripsit, sed primus hoc tenore composuit. Idem vero priorem Gestorum partem talem exaravit qualis nunc non solum in hoc codice sed in quam plurimis aliis legitur. Quae cum ita sint, sive chartarum additionem eidem tribuas, sive alterum quemdam in hac libri parte eum secutum [Col. 1087C] esse dicas, certe ejus Gestorum formae quam reliqui codices C. exhibent, hic habes originem atque fontem.

Altera voluminis parte s. XIV duabus columnis scripta, fol. 83-144. Gestorum continuatio---1259, et Gesta Henrici Treverensis archiepiscopi et Theoderici abbatis S. Mathiae continentur, de quibus alio loco dicemus. Haec recentioris esse aetatis et aliunde descripta, nunc monuisse sufficiat.

Ex reliquis codicibus breviter hi indicentur oportet:

C2) Codex Venetus bibliothecae S. Marci n. 403, mbr., s. XIII-XIV, olim Codex Sancti Martini in Treviri, a Kopkio nostro evolutus. Liber una manu usque ad a. 1152 exaratus, et procul dubio ex C 1 sumptus, postea continuationes habet pluribus calamis debitas---1190---1259.

[Col. 1087D] C3) Codex Francofurtensis mbr., s. XIII, fol., diversis manibus---1190---1259---1286 scriptus. Prima pars---1152, ex C1 sumpta est; multa vero diplomata omittit, etiam ea quae jam in codicibus B. legebantur. Historia Henrici a. 1259-1286 eadem est [Col. 1088A] quae in C1 legitur, sed C3 hoc loco antiquior.

C4) Codex Treverensis n. 1343 (XXXIII), mbr., s. XIV, fol., olim Liber collegiatae ecclesiae Sancti Paulini, postea ab Hontheimio possessus et bibliothecae publicae legatus. Textus usque ad a. 1152 ex C3 (aut C2?) descriptus est, a. 1152-1159 magis cum secunda C1 parte convenit; postea brevia Heinrici archiepiscopi Gesta adduntur---1286, ab Historia supra nominata plane diversa.

C5) Codex Treverensis n. 1344 (LI), mbr., s. XIV, 4o, olim Liber monasterii sancte Agnetis Trever., usque ad a. 1259 ex prima et secunda C1 parte descriptus, postea f. 79-83 brevia habet Heinrici Gesta, f. 83-101 Gesta Boemundi archiepiscopi (---1300). Foliis 77, 78, quae vacua relicta erant, alia manus [Col. 1088B] quaedam de fundationibus Joannis archiepiscopi (ed. Wyttenbach c. 102) intulit.

C6) Codex Parisiensis n. 6036, chart., s. XIV, fol. 1-244, Gesta usque ad a. 1259 continuata, Gesta Heinrici, capitula de Joanne archiepiscopo, Gesta Boemundi, Gesta Balduini (---1354) continet; quibus diplomata quaedam et alia manu f. 267 sqq. altera illa Heinrici historia addita sunt.

Ex his codicibus alii plures manarunt, longius vero textum prosecuti sunt codices S. Maximini ab Hontheimio et Martenio visi, qui nunc latent. De quibus omnibus alio loco accuratius dicturi, hic denique duos afferamus libros, qui vitam Popponis exhibent ex hac Gestorum editione descriptam [(146) 1Kb] :

[Col. 1088C] Codex Treverensis n. 1151 (963), s. XIII, fol., ubi inter alias sanctorum Vitas f. 140' sqq. Vita Popponis Trevirorum archiepiscopi cum miraculis ejus legitur.

Codex Treverensis n. 1383 (1200), chart., rec. foliis 14 eamdem continet Vitam, necnon Instrumentum erectum super apertione sepulchri ejusdem domini Popponis archipraesulis Trevirensis (a. 1516).

His codicibus inter se collatis, id effectum est ut tum Gestorum origines, mutationes, continuationes quam accuratissime perspici, tum omnes eorum formae ex optimis et genuinis fontibus edi possint.

Hucusque enim tam a medii aevi scriptoribus quam a recentioribus modo unum, modo alterum adhibitum videmus Gestorum exemplar. Illi rarius quam in [Col. 1088D] tanta librorum manuscriptorum copia exspectari posset haec ad manus habuerunt; praeter vitae S. Meinwerci auctorem [(147) 1Kb] , Albericum [(148) 1Kb] , Albertum Stadensem [(149) 1Kb] et Belgicum chronographum [(150) 1Kb] inter exteros rerum scriptores nemo, quod sciam, iis usus est; nam quae apud Sigebertum [(151) 1Kb] , Ottonem Frisingensem [(152) 1Kb] , in codice Ekkehardi Zwifaltensi [Col. 1089A] [(153) 1Kb] et annalibus ex Mariano aliisque fontibus in S. Dysibodi monasterio confectis [(154) 1Kb] de rebus Treverensibus leguntur, aliunde manasse videntur. Domestici vero scriptores omnes Gestis recentiores eorum fide nituntur, narrationes repetunt. verba ipsa saepe retinent. Huc referendi sunt auctores passionis martyrum Treverensium ineditae [(155) 1Kb] , Vitae S. Mathiae [(156) 1Kb] et chronici Treverensis---a. 1353 [(157) 1Kb] , necnon Aegidius monachus Aureae Vallis [(158) 1Kb] et Johannes de Stabulaus [(159) 1Kb] , rerum Leodiensium scriptores, praeterea vero qui saec. XVI inc. nova Gesta sive historias Treverenses composuerunt, monachus Eberhardo-Clusanus [(160) 1Kb] , anonymus alter [(161) 1Kb] , Johannes Enen [(162) 1Kb] , quibus addi possunt Kyriander [(163) 1Kb] et Johannes Linden [(164) 1Kb] , qui usque [Col. 1089B] ad a. 1629 Gestorum narrationem continuavit. Saeculo XVI Trithemius Gestorum exemplar nactus quam plurima inde in opera sua historica transtulit atque libri famam per Germaniam dilatavit, ita ut mox plures de Gestis edendis cogitarent, C. Bruschius, Freherus, Lambecius [(165) 1Kb] . Cum nemo tamen hoc exsecutus esset consilium, neque Browerus librum tot locis adhibitum cum lectoribus communicasset, primus Dacherius Gesta edidit qualia in codice 6b invenit (a. 1675, Spicileg. XII, p. 196, ed. nova II, p. 208). Quod nesciens Leibnitius paulo post primo Accessionum historicarum volumini textum B ex tribus codicibus haustum inseruit (Lipsiae 1698). Tum uno fere tempore Eccardus continuationem a. 1132-1259 publici juris fecit (Corp. [Col. 1089C] histor. II, p. 2197-2258, Lipsiae 1723), Calmetus, Leibnitianam editionem secutus, majorem libri partem exprimendam curavit, codicumque lectiones aliquot notavit (Histoire de Lorraine I, Preuves p. 1-50. Nancy 1728, ed. 2. ibid. a. 1745, p. I-LXI), denique Martenius et Durandus recensionem C., prioribus capitibus resectis, sed continuationibus---1455 additis, exhibuerant (Vett. Scriptt. et monum. ampl. Collectio IV, p. 145-452. Paris. 1729). Ex hac editione fragmenta quaedam in Scriptorum rerum Gallicarum collectionem transierunt (Bouquet cont. XI, p. 194; XVIII, p. 670). Post quos Hontheimius [Col. 1090A] tum recensionem C, sed initio destitutam, ex codice C1, tum varias continuationes ex codicibus Treverensibus edidit (Prodromus historiae Trev. II, p. 746-948. Augustae Vind. 1757). Nostris vero temporibus V. cl. Wyttenbachius et Mullerus novam editionem curaturi multos quidem codices adhibuerunt uberemque rerum Treverensium collectionem ex libris et antiquioribus et recentioribus fecerunt (3 Voll. in-4to Augustae Treverorum 1836 sqq.); sed codicem C1 plerumque secuti, ut varias Gestorum formas discernerent minime studuerunt; eo tamen laudandi, quod ex codicibus ditissimae bibliothecae Treverensis, a Wyttenbachio magna diligentia collectis et servatis, plura ad Gestorum locos illustrandos attulerunt notatu digna.

[Col. 1090B] Novam hanc editionem paraturus partim iis usus sum quae viri doctissimi, debita laude jam supra nominati, ex codicibus exscripserunt, partim vero codices praestantissimos ipse evolvi et qua potui diligentia pertractavi, Francofurtenses et Guelferbytanos Hannoverae, Parisienses Parisiis, Treverenses in hujus urbis bibliotheca, Hamburgenses denique Kiliae. Gesta antiquissima primo loco edidi; codicem 1 plerumque secutus, qui multis locis solus veram lectionem servavit [(166) 1Kb] , rarius ex 2-6 emendandus erat. Subjeci quae B et C addiderunt, lectione codicum B2 et C1 ubique fere expressa. Quae in B inde a Popponis temporibus addita sunt Additamentum et continuationem nominavi eaque tanquam secundam [Col. 1090C] Gestorum partem edidi, parvis codicum B 46 et C additionibus vel mutationibus infra indicatis. Satis uberem lectionis varietatem enotavi, neque in ipsa narratione illustranda parcus esse volui, iis praesertim temporibus quibus libri fontes indicari vel divinari possunt. Denique Appendicem monumentorum Treverensium subjeci, qua ea collegi quae vel ad ipsa Gesta explicanda vel ad historiam antiquiorem Treverensem plenius cognoscendam facere videbantur.


G. WAITZ.




[Col. 1091]
GESTA TREVERORUM.



INCIPIT [12 2Kb] DE ORIGINE GALLORUM TREBIRORUM.

[Col. 1091A] 1. Anno [(167) 1Kb] ante urbem Romam conditam millesimo trecentesimo [13 1Kb] Ninus rex Assiriorum primus, ut historici volunt, propagandae dominationis libidine [14 1Kb] arma foris extulit cruentamque vitam quinquaginta [15 1Kb] annis [16 1Kb] per totam Asiam bellis egit; a meridie atque mari Rubro surgens, sub ultimo septentrione Euxinum pontum vastando perdomuit, Scythyamque [17 1Kb] barbaricam adhuc tunc inbellem et [18 1Kb] innocentem, torpentem excitare sevitiam [19 1Kb] , vires suas nosse, et non lacte pecudum set sanguine hominum vivere, et ad postremum [20 1Kb] vincere, dum [21 1Kb] vincit [22 1Kb] , docuit. Novissime Zoroastrem Bactrianorum [23 1Kb] regem, eundemque magicae [24 1Kb] , ut ferunt [25 1Kb] , artis [26 1Kb] repertorem, pugna oppressum interfecit. Post ipse dum deficientem a se [27 1Kb] oppugnat [Col. 1091B] civitatem, sagittae ictu interiit, relicta uxore Semirame cum [(168) 1Kb] duobus filiis Trebeta et Nina [28 1Kb] . Quorum primus, videlicet Trebetas [29 1Kb] , ex regina quadam Chaldeorum [30 1Kb] , quam ante Semiramem duxerat, Ninas [31 1Kb] autem de Semirame natus erat. Occiso ergo [32 1Kb] Nino, Semiramis privignum suum Trebetam maritum ducere voluit, eumque renitentem [33 1Kb] et execrantem, invidia et libidine stimulata, tam diu persecuta est, donec eum patria pelleret [34 1Kb] et regno. Pulsus igitur [35 1Kb] dum [36 1Kb] diu longeque [37 1Kb] sedes vagando quaereret et non inveniret, coepit ex diuturni [38 1Kb] itineris fatigatione taedere, et ubinam sibi fata quiescendum consulerent, missione [39 1Kb] sortis inquirere. Sors optulit [40 1Kb] Europam, quae est tertia [Col. 1092A] pars orbis, licet quidam secundam [41 1Kb] diffiniant [42 1Kb] , et Affricam non per se partem esse set ad Europam pertinere contendant. Transfretato mari mediterraneo, quod ab Asia dividit Europam [43 1Kb] , per vasta solitudinum et invia saltuum [44 1Kb] venit ad Mosellam, in cujus littore repperit vallem speciosam [45 1Kb] , aquis irriguam, silvis nemorosam, montibus undique circumseptam. Captus [46 1Kb] amenitate loci, ibidem subsistere delegit, urbemque constituit [47 1Kb] , quam ex suo nomine Treberim appellavit [48 1Kb] .

2. Anno ante urbem Romam conditam [49 1Kb] millesimo ducentesimo quinquagesimo [50 1Kb] urbs Treberis [51 1Kb] in Europa auctore [52 1Kb] Trebeta [53 1Kb] profugo, filio [54 1Kb] Nini filii Belis [55 1Kb] , parvo adhuc nomine condita est anno septimo aetatis [56 1Kb] Habrahae [57 1Kb] patriarchae. [Col. 1092B] Originem gens quae incoluit [58 1Kb] de Gomer, filio Jafeth [59 1Kb] filii Noe, duxit, et ex candore corporum Gallorum [60 1Kb] nomen assumpsit [(169) 1Kb] , gens et urbs antiquissima, ante quam in Europa gentes [61 1Kb] neque urbes fuere [62 1Kb] ; sed quae sunt vel ex illa vel post illam esse coeperunt. Noe quippe tres filios habuit, Sem, Cham et Jafeth. De Sem nati sunt Hebrei, Chaldei et Greci; de Cham Affrici et Getuli [63 1Kb] ; de Jafeth [64 1Kb] Itali, Galli et Ispani [65 1Kb] . Sem possedit Indiam, Mesopotamiam, Siriam, Palestinam, Armeniam, et caeteras Asiae provintias. Cham tenuit Ethyopiam [66 1Kb] , Numidiam et totam Affricam. Jafeth sortitus est Ispaniam, Betigam [67 1Kb] , Lusitaniam Aquitaniam Britanniam [68 1Kb] , [Col. 1093A] Germaniam, Belgicam, Galliam togatam [69 1Kb] , bracatam, cisalpinam, transalpinam, Pannoniam, Italiam, Ruriam [(170) 1Kb] , Liguriam, Dalmatiam, Muricum [(171) 1Kb] , Bizemilia [70 1Kb] cunctamque [71 1Kb] Europam.--- [72 1Kb] Trebete [73 1Kb] mortuo, Hero filius [74 1Kb] in principatu [75 1Kb] successit [76 1Kb] , qui patrem secundum ritum gentilitatis igne combustum in vertice Jurani [77 1Kb] montis tumulavit; cui etiam [78 1Kb] aras instituit, et sibi subjectis [79 1Kb] ut deum adorare praecepit [80 1Kb] : error magnus et a Nino, ipsius Heronis avo, adinventus, qui primus patris sui Belis [81 1Kb] simulachrum [82 1Kb] fudit et hominem pro deo venerari jussit. Hero patris sui merita [83 1Kb] tabulae marmoreae inscripsit, quam ad [84 1Kb] ejus memoriam pariter et futurorum notitiam cum eo recondidit ad instar hujuscemodi [85 1Kb] [(172) 1Kb] .

[Col. 1093B] Nini Semiramis, quae tanto conjuge felix
Plurima possedit, set plura prioribus addit [86 1Kb] ,
Non [87 1Kb] contenta suis, nec totis finibus [88 1Kb] orbis,
Expulit a patrio [89 1Kb] privignum Trebeta regno,
Profugus insignem nostram qui condidit urbem,
Treberis [90 1Kb] huic nomen dans ob factoris amorem;
Quae capud Europae cognoscitur anteritate.
Filius hujus Hero [91 1Kb] patris haec epigramata [92 1Kb] pono,
Cujus ad inferias hic cum Jove Mars tenet aras
Sidere concordi, pax est non dissocianti.

3 [93 1Kb] . Post Heronem Trebirorum [94 1Kb] ex ipsa gente orti [95 1Kb] principes [96 1Kb] extiterunt et duces; jamque Treberenses [97 1Kb] et numero aucti et opibus, urbem suam munire et modis omnibus decreverunt adornare. Primo itaque [98 1Kb] ad aquilonarem [99 1Kb] plagam [Col. 1094A] urbis ex quadris [100 1Kb] lapidibus cum turribus magnis portam aedificaverunt [101 1Kb] , ipsa sui [102 1Kb] magnitudine et minaci proceritate mirabilem [103 1Kb] [(173) 1Kb] , eamque portam Nigram [104 1Kb] portam Martis appellavere, [105 1Kb] cujus lapides non cemento aliquo, set ferro conglutinabantur et plumbo Martis [106 1Kb] ; Martis [107 1Kb] , qui deus belli credebatur; et [108 1Kb] per hanc portam bellum gesturi proficiscebantur; Nigram autem ob tristitiam, quia de bello fugientes per eandem [109 1Kb] tristes revertebantur. Campus ante portam [110 1Kb] longitudine et [111 1Kb] latitudine spatiosus Martis vocabatur, ubi tyrones armis instruebantur. Secunda deinde porta ad ortum solis cum turribus speciosis est aedificata [112 1Kb] , ad quam victores de bello revertentes [113 1Kb] tocius [114 1Kb] civitatis occursu excipiebantur et laetitia, [Col. 1094B] et ob [115 1Kb] hoc Alba porta nominata [116 1Kb] [(174) 1Kb] . Tertia porta ad plagam meridianam cum turribus firmis et altis in medio est [117 1Kb] urbis constructa [118 1Kb] , eaque de causa porta Media nuncupata [119 1Kb] [(175) 1Kb] . Forum rerum [120 1Kb] venalium maximum ante hanc portam constitutum habebatur, locus etiam quo mortui ad sepeliendum efferebantur. Quarta porta versus occidentem constructa est ad litus Mosellae, quae mira sui operositate et turrium incomparabili pulchritudine ceteras portas excelluit [121 1Kb] , et ob hoc portae Inclitae [122 1Kb] vocabulum sumpsit. Hanc portam stellis ex auro factis mirabiliter pinxere, quae portui navium proximum [123 1Kb] nocte et die [124 1Kb] luminis officium praebuere. Fecerunt ibidem et [125 1Kb] capitolium maximum, templum quoque idolorum [126 1Kb] , in quo [Col. 1095A] non minus quam 100 [(176) 1Kb] statuta [127 1Kb] idola generaliter ab omni populo colebantur, et per ea miseri responsis daemonum ac variis praestigiis [128 1Kb] deludebantur. Fecerunt [(177) 1Kb] etiam [129 1Kb] in honorem Mercurii, quem deum summum et [130 1Kb] inter deos et homines quasi mediatorem [131 1Kb] volare arbitrabantur, fornicem infinitae [132 1Kb] altitudinis, in qua ferream imaginem mirae magnitudinis ejusdem Mercurii volantis [133 1Kb] in aere [134 1Kb] pendere fecerunt, cum scriptura hujuscemodi:

Ferreus in vacuis pendet caducifer auris.
Erat autem [135 1Kb] lapis magnes unus in summitate alterque unus in pavimento fornicis junctus, cujus naturalis vis e regione sibi ferrum ascivit [136 1Kb] , sicque ferrum ingens quasi dubitans in aere pependit. [Col. 1095B] Non [137 1Kb] longe abhinc super Mosellam ex magnis lapidibus ferro plumboque compactis pontem construxere, quem nulla vetustas labefactare [138 1Kb] , nulli fluctus possunt dissolvere [(178) 1Kb] . Fecerunt quoque per diversa urbis loca turres firmas et altas, capitolia, palatia, templa, statuas [139 1Kb] , thermas [140 1Kb] , lavacra, theatra [141 1Kb] . Sub terra etiam intra urbem et extra et in omni sua potestate ignorantibus quidem veritatem incredibilia miracula multa fecere. Aquarum quoque habundantiam habere cupientes, rivulum qui a modernis Olevia [142 1Kb] dicitur [143 1Kb] [(179) 1Kb] sub monte Jurano [144 1Kb] [(180) 1Kb] introduxere; qui divisus in partes vix mediae [145 1Kb] civitati ad usum [146 1Kb] sufficere potuit [(181) 1Kb] . Tunc [147 1Kb] rivulum nomine Ruoverias [148 1Kb] , [Col. 1095C] miliario ab urbe secundo alterum [149 1Kb] rivulum qui Ruovora [150 1Kb] vocatur marmore habundans [(182) 1Kb] influentem [151 1Kb] , primo super eandem [152 1Kb] Ruovoram [153 1Kb] [Col. 1096A] lapideis [154 1Kb] fornicibus, deinde per divexa [155 1Kb] montium latera [156 1Kb] et vallium profunda ducentes, universae civitatis plateas viventibus aquis implevere [(183) 1Kb] . Quae interdum pluvialibus aquis adauctae cunctas platearum sordes in Mosellam vexere.

4. Hunc [157 1Kb] autem rivulum posterius nominatum [158 1Kb] introducendum simul et amphiteatrum construendum Catholdus [159 1Kb] princeps sorte acceperat. Qui dum [160 1Kb] hesitaret, quomodo illum tam longe per tot montes et valles circumduceret, servus domesticus sumpta fidutia spondet firmissime, sibi [161 1Kb] datis inpensis, eum se in urbem praesentaturum, quocumque die dominus [162 1Kb] amphiteatrum foret perfecturus. Reluctari graviter [163 1Kb] dominus, et hoc eum nequaquam esse facturum asseverare [164 1Kb] . Tandem [Col. 1096B] hoc pacto finem dedere certamini [165 1Kb] , ut si die constituta servus quod promiserat minus inplesset, a domino capite plecteretur, si vero effectum demonstrasset, pari modo dominus a servo puniretur. Animaverat servum [166 1Kb] ad hoc facinus uxor domini sui, quae mentita fide maritali saepius cum eo in adulterio miscebatur. Quid plura? Coeptum opus fervebat utrimque [167 1Kb] . Servus interim contrariis conjugum [168 1Kb] studiis sumptibus [169 1Kb] juvabatur, dum maritus necem servi vitam sibi, mulier necem mariti vitam servi [170 1Kb] conrivalis [171 1Kb] operiebatur [172 1Kb] . Die denominata perfecta erant amphiteatrum [173 1Kb] et aquaeductus; qui ex inscitia [174 1Kb] artificis undique obstrusus [175 1Kb] , cum nulla in se [176 1Kb] admitteret aurarum [Col. 1096C] spiramina, inpeditae aquae non pervenere ad destinata [177 1Kb] Anxium de hac re servum mulier incestuosa [178 1Kb] nocte diem illam [179 1Kb] praecedente occultat [Col. 1097A] sub lectulo, in quo ipsa cum marito ejusdem rei [180 1Kb] habuit mentionem. Eia, inquit maritus, servus ille noster, qui tam superbe gloriatus est, quam dejectus et confusus est! Ego autem [181 1Kb] novi, qua arte posset sibi cito [182 1Kb] consulere. Tum [183 1Kb] mulier virum aggreditur, rogat sibi artem indicari, pollicetur fidem silentii, illicit [184 1Kb] , persuadet; postremo hoc ab eo responsum accepit: Si, inquit, quibusdam [185 1Kb] in locis quantum jactus est [186 1Kb] lapidis [ab invicem distantibus [187 1Kb] ] parvo foramine aquaeductum irrumperet, sine mora cursum suum aqua perageret. Hoc avido auditu percepto, paulo post soporato domino [188 1Kb] egreditur servus clanculo, accitisque [189 1Kb] operariis celerrime quod doctus erat inplevit, et aquam secum pariter urbi [190 1Kb] praesentavit. Quod ubi [Col. 1097B] mane [191 1Kb] Catholdus comperit, clamante servo: Domine [192 1Kb] , ecce aqua, volens dedecorosum servilis mucronis [193 1Kb] jugulum praevenire, sceleratae uxori funesta inprecatus, raptam eam secum ex amphiteatro praecipitavit, et aeternum [194 1Kb] loco vocabulum, id est Catholdi solarium [(184) 1Kb] , indidit.

5 [195 1Kb] . Erat itaque civitas non solum humanis laboribus valde [196 1Kb] munita, sed etiam naturaliter, fluminibus, silvis ac montibus arduum [197 1Kb] et angustum iter [198 1Kb] pandentibus [199 1Kb] , vix accessibilis, et munitissima montibus quoque Jure [200 1Kb] et Cebenna, quorum alter castellum superpositum [201 1Kb] ad tutelam urbis continebat. Successu deinde [202 1Kb] temporum prosperoque eventu bellorum finitimis undique gentibus et urbibus devictis jugum imposuerunt; in quibus [Col. 1097C] quinque urbes [203 1Kb] nobilissimas in ripa Reni [204 1Kb] fluminis constitutas [205 1Kb] , hoc est Basileam, Argentinam, Wangiam [(185) 1Kb] , Mogonciam [206 1Kb] , Coloniam, cum populis suis [207 1Kb] , subjugaverunt; a quibus et plurimum [Col. 1098A] vectigal annualiter accipere et eo longe lateque dominari coepere [(186) 1Kb] .

6 [208 1Kb] . Post multos vero annos hae quinque urbes libertatem sibi [209 1Kb] propriam vendicare cupientes, rebellaverunt, et censum debitum triginta annis continuis persolvere noluerunt. Set grando de coelo veniens cum maximo agrorum et vinearum detrimento eas [210 1Kb] populabatur [211 1Kb] . Hinc rumor et timor magnus increvit civibus illis, putantibus hanc tempestatem grandinis a diis Trebirorum [212 1Kb] sibi propter retentum [213 1Kb] vectigal inferri. Et idcirco inito consilio censum triginta annorum collectum [214 1Kb] Treberis retulerunt, et deinceps se persoluturos quotannis [215 1Kb] fideliter [216 1Kb] spoponderunt. Tunc [(187) 1Kb] Treberenses statuam preciosi [217 1Kb] marmoris erexerunt, et super eam [Col. 1098B] Jovem [218 1Kb] , scutulam [219 1Kb] auream duorum pedum latitudinis in manu tenentem, hoc verborum ordine caraxatam [220 1Kb] : Jovi vindici [221 1Kb] Trebirorum ex censu quinque urbium Reni per tria decennia denegato, set coelesti igne et terrore extorto placabile holocaustum [222 1Kb] . Item [223 1Kb] :

Ignibus haut [224 1Kb] mixtus, adolet tymiamata [225 1Kb] discus. Hoc [226 1Kb] arte mechanica factum erat, ut, thure [227 1Kb] vel alia qualibet odorifera [228 1Kb] specie scutellae injecta, sine [229 1Kb] igne [230 1Kb] fumum odoriferum flagrans exhiberet, nec tamen species ipsa in aliquo [231 1Kb] minuta [232 1Kb] deficeret. In urbe etiam Lingonis, ad quam usque [233 1Kb] suam potestatem extenderant [234 1Kb] , super portam in lapide scribi fecerunt [235 1Kb] : Huc usque jura Trebirorum. Cum Remensibus [236 1Kb] foedus et amicitiam [Col. 1098C] iniere, propter quod Remenses portam construxerunt [237 1Kb] eamque Trebericam [238 1Kb] appellaverunt.

7 [239 1Kb] . Treberi et Remenses principales sunt in Gallia [240 1Kb] . Gallia [241 1Kb] trifaria [242 1Kb] dividitur, Galliam [243 1Kb] [Col. 1099A] comatam, bracatam [244 1Kb] et togatam [(188) 1Kb] . Gallia comata postea dicta [245 1Kb] est Gallia [246 1Kb] Belgica [247 1Kb] a Belgio [248 1Kb] [(189) 1Kb] Trebirorum duce [249 1Kb] ; a [250 1Kb] cujus nomine Treberis dicitur Belgis [251 1Kb] [(190) 1Kb] , qui alio nomine dicitur Olevia. Cum quo etiam [252 1Kb] Belgio [253 1Kb] portio maxima Gallorum [254 1Kb] in Greciam transivit hoc modo. (JUSTIN. XXIV, 4; XX, 5; XXIV, 4, 5; XXV, 2.) Namque [(191) 1Kb] Galli [255 1Kb] cum tanta habundarent multitudine, ut eos non caperent terrae quae genuerant [256 1Kb] , trecenta [257 1Kb] milia hominum ad sedes novas quaerendas emiserunt. Ex his portio in Italia [258 1Kb] consedit, quae sedibus propriis [259 1Kb] Tuscos expulit, et civitates has, Mediolanum, Ariminum [(192) 1Kb] , Comum [260 1Kb] , Brixiam [261 1Kb] , Veronam, Pergamum, Tridentum [262 1Kb] Vincentiamque condidit; et portio Illiricos [Col. 1099B] sinus ducibus avibus---nam auguriandi [263 1Kb] studio Galli praeter ceteros callent---per strages barbarorum penetravit, et in Pannonia consedit; gens aspera, audax et [264 1Kb] bellicosa, quae prima post Herculem, cui res ea virtutis ammirationem et inmortalitatis fidem dedit, Alpium invicta juga et frigore intractabilia [265 1Kb] loca transcendit [266 1Kb] ; ibique [267 1Kb] domitis Pannoniis, per multos annos [268 1Kb] cum finitimis varia bella gesserunt. Hortante deinde successu, divisis [269 1Kb] agminibus, alii Greciam, alii Macedoniam, omnia prosternentes ferro, petivere, tantusque terror Gallici nominis erat, ut etiam reges [270 1Kb] non lacessiti pacem ultro [271 1Kb] ingenti pecunia mercarentur. Solus rex Macedoniae Ptolomeus [272 1Kb] adventum Gallorum intrepidus audivit, hisque [273 1Kb] cum paucis et [Col. 1099C] incompositis, furiis parricidiorum [274 1Kb] agitatus occurrit. Igitur Galli duce Belgio ad temptandos Macedonum [275 1Kb] animos legatos ad Ptolomeum [276 1Kb] mittunt, offerentes pacem, si emere velint. Set Ptolomeus inter suos belli metu pacem [277 1Kb] Gallos petere gloriatus est, nec minus ferociter se legatis quam inter inimicos [278 1Kb] jactavit [279 1Kb] , aliter se [280 1Kb] pacem datu rum negando, nisi principes suos [281 1Kb] obsides dederint [Col. 1100A] et arma tradiderint; non enim se fidem [282 1Kb] nisi inhermibus [283 1Kb] habiturum [284 1Kb] . Renunciata legatione, risere Galli, undique acclamantes, brevi sensurum, sibi an illi consulentes [285 1Kb] pacem obtulerint. Interjectis diebus praelium conseritur; victi Macedones caeduntur, Ptolomeus multis vulneribus saucius [286 1Kb] capitur, caput ejus amputatum et lancea [287 1Kb] fixum tota acie [288 1Kb] ad terrorem hostium circumfertur. Paucos ex Macedonibus fuga servavit, ceteri aut capti aut occisi [289 1Kb] . Tantae [290 1Kb] fecunditatis ea tempestate Gallorum fuit juventus, ut Asiam omnem velut examine aliquo [291 1Kb] inplerent. Denique neque reges Orientis sine mercennario Gallorum exercitu ulla bella gesserunt, neque pulsi regno ad alios quam ad Gallos confugerunt [292 1Kb] . Tantus terror Gallici nominis [Col. 1100B] et armorum invicta felicitas erat [293 1Kb] , ut aliter neque magestatem [294 1Kb] suam tutam, neque amissam recuperare se posse sine Gallica virtute arbitrarentur [295 1Kb] . Itaque in auxilium a rege Bithiniae vocati, regnum cum eo parta victoria diviserunt, eamque regionem ex Gallis et Grecis composito nomine Gallo-Greciam cognominaverunt. Ibi [(193) 1Kb] exercitus Trebirorum pars in patriam [296 1Kb] remissa, et pars quae remansit [297 1Kb] Gallicum genus procreavit, et [298 1Kb] duas linguas deinceps in usu habuit, id est [299 1Kb] Gallicam et Grecam. Denique Galathae [300 1Kb] , qui ex Gallo-Grecis [301 1Kb] orti sunt, excepto [(194) 1Kb] sermone Greco, quo omnis Oriens loquitur, eandem pene proprietatem sermonis [302 1Kb] habent quam Treberi; nec refert si aliqua [Col. 1100C] exinde corruerint, cum et [303 1Kb] Afri [304 1Kb] Fenicum [305 1Kb] linguam nonnulla [306 1Kb] parte mutaverint, et Latinitas ipsa et regionibus cottidie mutetur et tempore.

8 [307 1Kb] . Igitur Trebirorum dominatus longe lateque dilatatus usque ad tempora [308 1Kb] Romanorum mansit inviolatus. Deinde etiam cum Romani totum [309 1Kb] orbem armis et prudentia [310 1Kb] domuissent amicitias [311 1Kb] cum Treberibus [312 1Kb] et foedus firmissimum iniere, et [Col. 1101A] hanc urbem, propter antiquam nobilitatem et civium [313 1Kb] sibi quodammodo parem dignitatem [314 1Kb] , secundam Romam [(195) 2Kb] appellavere. Tunc etiam Treberi Romana jura et leges habere coeperunt, quas usque in hodiernum diem [315 1Kb] tenere [316 1Kb] noscuntur [(196) 1Kb] . Hisdem [317 1Kb] [(197) 1Kb] temporibus venit ad [318 1Kb] Treberim [319 1Kb] Arimaspes [320 1Kb] urbis Romae senator et rector, volens auditam saepius [321 1Kb] de Treberibus virtutum eminentiam ipsa suimet melius [322 1Kb] experiri sententia. Cui Treberi idem [323 1Kb] quod in Romana urbe administraverat rectoris officium commisere, et egregium virum tanta liberalitate et amicitia fovere, ut nequaquam ulterius [324 1Kb] cuperet [325 1Kb] ad patriam remeare. Adhuc autem [326 1Kb] eo Romanum jus regente, contigit quendam [327 1Kb] nomine Epten reum [Col. 1101B] ab ipso Arimaspe [328 1Kb] capite condempnari. Qui judicium fugiens, hac et illac [329 1Kb] incertus vagabatur et [330 1Kb] profugus. Hic ergo [331 1Kb] ubi [332 1Kb] fama volante [333 1Kb] cognovit, qualibus honoribus Arimaspes [334 1Kb] in Treberis floreret, invidit, et mortem sibi olim ab ipso [335 1Kb] destinatam ulcisci desiderans, Treberim venit; ubi se nemine cognoscente et ob hoc nihil [336 1Kb] in se sinistri suspicante, tandem post multas [insidias [337 1Kb] ] Arimaspem inventum occidit. Qui sentiens hoc se [338 1Kb] vulnere mortem non posse effugere, in porta Martia se rogavit sepeliri et hoc [339 1Kb] epitaphium [340 1Kb] ad gratiam [Col. 1102A] [341 1Kb] Trebirorum, sepulcro suo super [342 1Kb] inscribi [343 1Kb] :

Exul Arimaspes hac Martis [344 1Kb] in arce quiesco
   Belgica [345 1Kb] ; Roma mei non [346 1Kb] mea digna [347 1Kb] fuit.
Jure bono, meritorum nobilitate, triumphis
   Dii [348 1Kb] tueantur, ei [349 1Kb] par nisi Roma nichil.
Vulneror, Epte reo, consul primusque senatus [350 1Kb] .
   Hic gaudete [351 1Kb] mei, sic meruisse mori.

9 [352 1Kb] . Anno [(198) 1Kb] vero [353 1Kb] ante incarnationem Domini quinquagesimo cum Julius Caesar (CAESAR II, 24; II, 16; II, 24; V, 2, 3) ad Gallias de Roma fuisset [354 1Kb] missus, Treberi, quorum in Gallos [355 1Kb] opinio est [356 1Kb] virtutis [357 1Kb] singularis, auxilium equitum Caesari miserunt; set cum apud [358 1Kb] Attrabatas [359 1Kb] et Viromandos [360 1Kb] pugnandum [361 1Kb] foret, et [Col. 1102B] viderent Romanorum castra multitudine hostium compleri [362 1Kb] , legiones premi et pene circumventas teneri, calones [363 1Kb] , equites, funditores Numidas [364 1Kb] diversos [365 1Kb] dissipatosque in [366 1Kb] omnes partes fugere vidissent, desperatis Romanis [367 1Kb] , domum contendere [368 1Kb] voluerunt, Romanos pulsos superatosque, castris impedimentisque eorum hostes potitos [369 1Kb] , civitati renunciaverunt. Deinde inito [370 1Kb] consilio, neque ad concilia [371 1Kb] Caesaris veniebant, neque imperio Romanorum parere volebant [372 1Kb] , Germanosque Transrenanos [373 1Kb] contra Romanos [374 1Kb] sollicitare coeperunt. [Col. 1103A] Hac de causa Caesar cum legionibus quatuor [375 1Kb] et equitibus octingentis in fines Trebirorum [376 1Kb] profectus est. Haec [377 1Kb] civitas longe plurimum totius Galliae equitatu valebat, magnasque copias peditum habebat, Renum, ut supra [(199) 1Kb] docuimus, tangens. In ea duo de principatu contendebant, Induciomarus [378 1Kb] et Cingetorix [379 1Kb] . Ex quibus alter [380 1Kb] , simul atque [381 1Kb] de Caesaris legionumque [382 1Kb] adventu [383 1Kb] cognitum est, ad eum venit, se suosque omnes in officio futuros confirmat, neque ab amicitia publicae rei [384 1Kb] defecturos confirmavit [385 1Kb] , quaeque [386 1Kb] in Treberis geruntur ostendit. At [387 1Kb] Induciomarus [388 1Kb] equitatum peditatumque [389 1Kb] cogere [390 1Kb] , eisque qui per aetatem in armis esse non poterant in silvam Arduennam [391 1Kb] abditis, quae ingenti magnitudine [Col. 1103B] per medios fines Trebirorum a flumine Reno [392 1Kb] ad initium [393 1Kb] Remorum pertinet [394 1Kb] , [quae silva tocius Galliae maxima est et add. B. C.] bellum parare instituit. Et [395 1Kb] posteaquam nonnulli principes ex ea civitate, et [396 1Kb] auctoritate [397 1Kb] Cingetorigis [398 1Kb] adducti, et adventu Romani exercitus perterriti, ad Caesarem venerunt, et de suis privatis rebus [399 1Kb] ab eo petere coeperunt, suae [400 1Kb] civitati consulere non possent: Induciomarus [401 1Kb] veritus ne ab omnibus desereretur [402 1Kb] , legatos ad Caesarem mittit, sese a suis idcirco [403 1Kb] discedere atque ad eum venire noluisse, quo facilius civitatem [404 1Kb] in officio contineret [405 1Kb] , ne omnis nobilitatis discessu plebs propter inprudentiam laberetur. Itaque civitatem in sua potestate [Col. 1103C] esse [406 1Kb] , seque, si Caesar permitteret, ad eum in castra venturum civitatisque fortunas ejus fidei permissurum [407 1Kb] . Caesar etsi intellegebat [408 1Kb] , qua de causa ea [409 1Kb] dicebantur, quaeque eum res ab [410 1Kb] instituto consilio deterreret [411 1Kb] , tamen, ne aestatem [Col. 1104A] in Treberis [412 1Kb] consumere cogeretur, omnibus rebus ad Brittannicum [413 1Kb] bellum comparatis [414 1Kb] , Induciomarum ad se cum ducentis obsidibus venire jussit. His adductis, filiis [415 1Kb] propinquisque [416 1Kb] ejus omnibus, quos Caesar nominatim evocaverat, consolatus [417 1Kb] Induciomarum [418 1Kb] hortatusque [419 1Kb] est ut in officio maneret [420 1Kb] . Nichil tamen egit [421 1Kb] ; sed [422 1Kb] principibus Trebirorum ad se convocatis, eos singillatim Cingetorigi [423 1Kb] reconciliavit; quod cum merito ejus [424 1Kb] ab [425 1Kb] se fieri intelligebat, tamen magni [426 1Kb] interesse arbitrabatur, ejus [427 1Kb] auctoritatem et inter suos quam [428 1Kb] plurimum valere, cujus egregiam voluntatem in se perspexisset [429 1Kb] . Id graviter [430 1Kb] tulit Induciomarus, suam gratiam inter suos minui, et qui jam ante [431 1Kb] inimico animo in Romanos fuisset [Col. 1104B] [432 1Kb] , multo gravius hoc dolore [433 1Kb] exarsit. (CAES. V, 24.) [434 1Kb] Bello [435 1Kb] Brittannico confecto, cum frumentum [436 1Kb] Galliae propter siccitates angustius [437 1Kb] provenisset, coactus est Caesar [438 1Kb] aliter ac [439 1Kb] superioribus annis exercitum [440 1Kb] in hibernis [441 1Kb] collocare, legionesque in plures civitates [442 1Kb] distribuere. Ex quibus unam cum Tito Labieno in confinio Trebirorum et Remorum hiemare jussit, alteram cum Titurio Sabino et Cotta [443 1Kb] in Eburonas, quorum pars maxima est inter [444 1Kb] Renum et Mosam sub [445 1Kb] imperio Ambiorigis, ad hiemandum misit. Induciomarus missis nunciis inpulit [446 1Kb] Ambiorigem, ut legiones [447 1Kb] cum legatis in suis finibus [448 1Kb] hiemantes occideret (cf. CAES. V, 26). Quas cum Ambiorix [449 1Kb] , [Col. 1104C] insidiis circumventos [450 1Kb] funditus interfecisset, Induciomarus [(200) 1Kb] , magnas armatorum [451 1Kb] copias habens, postquam etiam de consensu [452 1Kb] totius Galliae certior [453 1Kb] factus est, Labienum legatum legionemque cui his [454 1Kb] praeerat, quod facile factu [455 1Kb] [Col. 1105A] arbitrabatur, delere statuit, ac deinde Eburonibus Nervisque [456 1Kb] conjunctus [457 1Kb] ad opprimendum Caesarem pergere (cf. CAES. V, 37, 38, 39; Oros, VI, 10). (CAES. V, 47, 48, 49-52, 53, 55, 56, 57, 58.) Labienus, interitu Sabini, caede [458 1Kb] cohortium [459 1Kb] cognita, cum omnes ad eum Trebirorum copiae [460 1Kb] convenissent, veritus, si ex hibernis fugae similem profectionem fecisset, hostium [461 1Kb] impetum sustinere non posset [462 1Kb] , praesertim quos recenti [463 1Kb] victoria efferri sciret, litteras Caesari mittit, quanto cum periculo legionem ex hibernis educturus esset; rem gestam in Eburonibus [464 1Kb] perscribit [465 1Kb] , docet omnes equitatus peditesque [466 1Kb] Trebirorum tribus milibus passuum longe [467 1Kb] a suis castris consedisse. Caesar mira celeritate venit ad Nervios [468 1Kb] , ibi [469 1Kb] copias [Col. 1105B] Ambiorigis [470 1Kb] , Ciceronem legatum cum legione secunda delere meditantes, Ambiorige fugato [471 1Kb] , celeriter superavit [472 1Kb] , eaque de [473 1Kb] victoria velocissimum nuncium Labieno [474 1Kb] misit. Hac fama ad Trebiros perlata, Induciomarus, qui [475 1Kb] postero [476 1Kb] die castra Labieni [477 1Kb] oppugnare decreverat, noctu profugit [478 1Kb] , omnesque copias in Trebiros reduxit. Deinde totius sequentis [479 1Kb] hiemis [480 1Kb] nullum [481 1Kb] tempus intermiserunt, quin trans Renum legatos mitterent [482 1Kb] civitates sollicitarent, pecunias pollicitarentur [483 1Kb] , magna [484 1Kb] parte exercitus Romani [485 1Kb] interfecta, minorem superesse dicerent [486 1Kb] . Neque [487 1Kb] tamen ulli civitati Germanorum, persuaderi potuit ut Renum [488 1Kb] transiret, cum se hiis [489 1Kb] expertos esse dicerent Ariovisti [490 1Kb] bello, non esse amplius [Col. 1105C] [491 1Kb] fortunam temptandam. Hac spe lapsus Induciomarus, nichilominus copias cogere [492 1Kb] , exercere [493 1Kb] , a finitimis equos parare [494 1Kb] , exules dampnatosque [495 1Kb] , tota Gallia magnis praemiis ad se allicere [496 1Kb] coepit; ac tantam [497 1Kb] sibi jam his rebus in Galliam [Col. 1106A] [498 1Kb] auctoritatem comparaverat, ut undique [499 1Kb] ad eum legationes concurrerent, gratiam amicitiamque [500 1Kb] publice privatimque [501 1Kb] peterent. Ubi intellexit ultro ad se veniri [502 1Kb] , altera [503 1Kb] ex parte Senones Carnotesque [504 1Kb] conscientiam facinoris [505 1Kb] instigare, altera Nervios Attuaticosque [506 1Kb] bellum Romanis parare, neque sibi voluntariorum copias defore, si ex [507 1Kb] finibus suis [508 1Kb] progredi coepisset, armatum concilium [509 1Kb] indicit. Hoc [510 1Kb] more Gallorum est [511 1Kb] inicium belli, quod communi lege omnes puberes armati convenire coguntur; qui ex his novissimus venit [512 1Kb] , in conspectu multitudinis omnibus [513 1Kb] cruciatibus afflictus necatur. In eo concilio [514 1Kb] Cingetorigem [515 1Kb] , alterius [516 1Kb] principem factionis [517 1Kb] , generum suum, quem supra demonstravimus Caesaris [Col. 1106B] fidem secutum [518 1Kb] ab eo non cessisse, hostem judicandum curat, bona ejus publicat. His rebus confectis, in concilio pronunciat, accersitum se a [519 1Kb] Senonibus et Carnotibus aliisque compluribus [520 1Kb] Galliae civitatibus, hoc iter [521 1Kb] facturum per fines Remorum eorumque [522 1Kb] populaturum [523 1Kb] [agros [524 1Kb] ], ac priusquam id faciat, castra Labieni oppugnaturum; quae fieri velit praecipit [525 1Kb] . Labienus [526 1Kb] cum et [527 1Kb] loci natura et manu munitissimis [528 1Kb] castris sese teneret, de suo ac legionis periculo nichil timebat; ne [529 1Kb] quam [530 1Kb] occasionem rei bene [531 1Kb] gerendae dimitteret, cogitabat. Itaque a Cingetorige atque ejus [532 1Kb] propinquis oratione [533 1Kb] Induciomari cognita [534 1Kb] quam in concilio habuit, circummittit [535 1Kb] ad [536 1Kb] finitimas civitates equitesque [537 1Kb] undique evocat [538 1Kb] ; [Col. 1106C] his certum diem [539 1Kb] conveniendi dicit. Interim prope cottidie cum omni equitatu Induciomarus sub castris ejus vagabatur, alias ut situm castrorum cognosceret, alias colloquendi [540 1Kb] aut [541 1Kb] territandi [542 1Kb] causa Equites plerumque omnes [543 1Kb] tela [544 1Kb] intra vallum [Col. 1107A] conjiciebant. Labienus suos intra munitiones [545 1Kb] continebat, timorisque opinionem quibuscumque poterat rebus augebat. Cum majore in dies contemptione [546 1Kb] Induciomarus accederet [547 1Kb] , nocte una intromissis equitibus omnium finitimarum civitatum quos accersiendos curaverat, tanta [548 1Kb] diligentia omnes suos custodiis [549 1Kb] intra [550 1Kb] castra continuit, ut ea res nulla ratione enunciari aut ad Trebiros perferri posset. Interim Induciomarus ex consuetudine cottidiana ad castra accedit, atque ibi magnam partem [551 1Kb] diei consumit. Equites tela conjiciunt et magna contumelia verborum Romanos ad pugnam evocant. Nullo a [552 1Kb] Romanis responso dato, ubi visum est, sub vesperum [553 1Kb] dispersi ac dissipati [554 1Kb] discedunt. Subito Labienus duabus portis omnem equitatum [Col. 1107B] emittit, praecipit [555 1Kb] atque interdicit, perterritis hostibus atque [556 1Kb] conjectis [557 1Kb] ---quod fore [558 1Kb] , sicut accidit, videbat---omnes unum petant, neu [559 1Kb] quisquam alium prius [560 1Kb] vulneret, quam illum interfectum videret; quod mora reliquorum spacium nactum [561 1Kb] illum effugere nolebat; magna proponit hiis qui occiderint [562 1Kb] praemia, submittit [563 1Kb] equitibus cohortes subsidio. Comprobat hominis consilium fortuna, et cum unum omnes [564 1Kb] peterent, in ipso fluminis vado deprehensus [565 1Kb] Induciomarus interficitur, caputque [566 1Kb] ejus refertur [567 1Kb] in [568 1Kb] castra. Redeuntes equites [569 1Kb] quos possunt consectantur et occidunt. Hac re cognita, omnes Eburonum et Nerviorum quae convenerant copiae discedunt, pauloque habuit post id factum Caesar Galliam quietiorem.

[Col. 1107C] 10. [570 1Kb] (CAES. VI, 2.) Interfecto [571 1Kb] Induciomaro, ad ejus propinquos ad Treberim [572 1Kb] imperium [573 1Kb] defertur. Illi finitimos Germanos sollicitare [574 1Kb] et pecuniam polliceri non desistunt. Cum a proximis inpetrare non possent, ulteriores temptant. Inventis [575 1Kb] nonnullis civitatibus, jurejurando inter se confirmant [576 1Kb] , obsidibusque [577 1Kb] et de pecunia [Col. 1108A] [578 1Kb] cavent, Ambiorigem sibi societate et foedere adjungunt. (CAES. VI, 3, 5, 6, 7, 8, 11.) Quibus cognitis, Caesar concilio habito, cum reliqui [579 1Kb] praeter Senones et Carnotas [580 1Kb] Trebirosque venissent, totus et mente et animo in bellum Trebirorum et Ambiorigis [581 1Kb] succensus [582 1Kb] , cum Senonibus Carnotisque paciscitur [583 1Kb] , acceptis eorum obsidibus. Erant Menapi propinqui Eburonum [584 1Kb] finibus, perpetuis paludibus silvisque [585 1Kb] muniti, qui [586 1Kb] uni [587 1Kb] ex Gallia de pace ad Caesarem [588 1Kb] non miserant. Cum [589 1Kb] hiis erat hospitium Ambiorigis [590 1Kb] ; item per Trebiros in amicitiam Germanorum pervenerant. Haec prius Ambiorigi et Treberis detrahenda auxilia existimabat [591 1Kb] , quam ipsos bello lacesseret [592 1Kb] . Hoc inito consilio, totius exercitus impedimenta [593 1Kb] ad Labienum [Col. 1108B] in Trebiros mittit, duasque ad eum [594 1Kb] legiones [595 1Kb] proficisci jubet, ipse cum legionibus [596 1Kb] expeditis quinque in Menapios proficiscitur. Illi, nulla [597 1Kb] coacta manu, loci praesidio freti, in silvas paludesque confugiunt, suaque eodem conferunt. Caesar partitis copiis cum Fabio [598 1Kb] et M. [599 1Kb] Crasso quaestore, celeriter effectis pontibus [600 1Kb] , adit [601 1Kb] tripertito [602 1Kb] , aedificia vicosque incendit, magno pecoris [603 1Kb] atque hominum numero potitur. Quibus rebus coacti Menapi, legatos ad eum pacis petendae causa mittunt; ille obsidibus acceptis [604 1Kb] hostium se in [605 1Kb] numero eos habiturum [606 1Kb] confirmat [607 1Kb] , si aut Ambiorigem [608 1Kb] aut Trebiros aut eorum legatos finibus suis accepissent. His rebus confirmatis, Connium [609 1Kb] Attrabatem cum [610 1Kb] equitatu custodis [611 1Kb] loco in Menapis [Col. 1108C] relinquit [612 1Kb] . Inter [613 1Kb] haec Trebiri [614 1Kb] , magnis coactis [615 1Kb] peditatus equitatusque copiis, Labienum cum una [616 1Kb] legione, qui in eorum finibus hiemabat [617 1Kb] , adoriri [618 1Kb] parabant; jamque ab eo non longius via bidui aberant, cum duas venisse [619 1Kb] legiones missu [620 1Kb] Caesaris cognoscunt. Positis castris a milibus [621 1Kb] passuum 15, auxilia Germanorum expectare [Col. 1109A] constituunt. Labienus [622 1Kb] , cognito hostium consilio [623 1Kb] , sperans temeritate eorum aliquam fore dimicandi facultatem, quinque cohortibus praesidio impedimentis relicto, cum viginti quinque [624 1Kb] cohortibus, magno equitatu contra Trebiros [625 1Kb] proficiscitur, et mille passuum relicto [626 1Kb] spatio castra communit [627 1Kb] . Erat [628 1Kb] inter eos et Labienum difficili transitu flumen ripisque praeruptis. Hoc neque ipse [629 1Kb] transire in animo [630 1Kb] habebat, neque Trebiros transituros [631 1Kb] existimabat. Augebatur auxiliorum [632 1Kb] cottidie spes Treberis. Labienus loquitur in consilio [633 1Kb] palam, quoniam Germani appropinquare [634 1Kb] dicantur [635 1Kb] , sese [636 1Kb] suas exercitusque fortunas in dubium non [637 1Kb] devocaturum, et postero [638 1Kb] die prima luce castra moturum. Celeriter haec ad Trebiros deferuntur, et [Col. 1109B] ex magno suorum equitatus numero nonnullos [639 1Kb] Gallicis rebus favere natura cogebat. Labienus nocte tribunis militum [640 1Kb] primisque ordinibus coactis, quid sit [641 1Kb] sui consilii proponit, et quo facilius det [642 1Kb] hostibus timoris [643 1Kb] suspitionem, majore [644 1Kb] strepitu et tumultu quam publicae rei [645 1Kb] fert consuetudo, castra moveri jubet. His [646 1Kb] rebus fugae [647 1Kb] similem profectionem efficit [648 1Kb] . Haec quoque per exploratores ante lucem ad Trebiros deferuntur. Vix agmen novissimum extra munitiones [649 1Kb] processerat [650 1Kb] , cum Galli cohortati inter se, ne [651 1Kb] speratam praedam ex manibus dimitterent; longum esse, perterritis Romanis [652 1Kb] , Germanos expectare, neque suam pati dignitatem, ut tantis copiis tam exiguam manum praesertim fugientem atque [653 1Kb] impeditam adoriri non [Col. 1109C] audeant. Flumen transire et in loco iniquo [654 1Kb] bellum committere non dubitant [655 1Kb] . Quod fore suspicatus Labienus, ut omnes citra flumen eliceret, eadem usus simulatione itineris, placide progrediebatur [656 1Kb] . Tum [657 1Kb] premissis [658 1Kb] paululum impedimentis atque in tumulo quodam [659 1Kb] collocatis, cohortatus milites, simul signa ad Gallos converti aciemque dirigi jubet. Paucis turmis [660 1Kb] praesidio [661 1Kb] ad impedimenta dimissis, reliquos equites ad latera disponit. Romani celeriter clamore sublato, pila [662 1Kb] in [Col. 1110A] Trebiros mittunt. Illi ubi praeter [663 1Kb] spem quos fugere credebant infestis signis ad se ire [664 1Kb] videre, impetum modo ferre non potuerunt, ac primo concursu in fugam conjecti [665 1Kb] , proximas silvas petierunt. Quos Labienus equitatu consectatus [666 1Kb] , magno numero interfecto, compluribus captis, paucis post diebus civitatem recepit. Nam Germani qui auxilio venerant, percepta [667 1Kb] Trebirorum fuga, sese domum [668 1Kb] contulerunt. Cum hiis Induciomari propinqui, qui [669 1Kb] defectionis [670 1Kb] auctores fuerant [671 1Kb] , comitati eos ex civitate [672 1Kb] excesserunt [673 1Kb] . Cingetorigi [674 1Kb] , quem ab initio permansisse in [675 1Kb] officio demonstravimus, principatus atque imperium [676 1Kb] est traditum. Caesar [677 1Kb] vero postquam ex Menapiis in Trebiros [678 1Kb] venit, duabus de [679 1Kb] causis Renum transire [Col. 1110B] voluit. Quarum [680 1Kb] erat [681 1Kb] altera, quod contra se auxilia Treberis miserant [682 1Kb] , altera ne Ambiorix receptum [683 1Kb] ad eos haberet. Firmo in Treberis [684 1Kb] praesidio ad pontem relicto, ne quis ab [685 1Kb] his subito motus oriretur, cum reliquis copiis contra Suevos, qui auxilia Treberis miserant, Renum transivit.

11. (CAES. VI, 11.) Non alienum videtur esse, de moribus Trebirorum [(201) 1Kb] vel Gallorum proponere, quibus videlicet moribus ex parte foedus est laesum, quod cum Romanis habuerant [686 1Kb] . In Treberis [687 1Kb] [(201) 1Kb] non solum in omnibus pagis et partibus, sed [688 1Kb] pene etiam [689 1Kb] in singulis domibus [690 1Kb] factiones, eorumque [691 1Kb] factionum principes fuerunt, qui summam [692 1Kb] auctoritatem eorum judicio habebant. Quorum ad arbitrium judiciumque [693 1Kb] summa omnium rerum [Col. 1110C] consiliorumque [694 1Kb] rediebat [695 1Kb] , idque ejus rei [696 1Kb] causa antiquitus institutum [697 1Kb] , ne quis [698 1Kb] ex plebe contra potentiorem auxilii [699 1Kb] egeret. Suos enim quisque opprimi et circumveniri [700 1Kb] non patitur. Neque enim aliter [701 1Kb] si faciant, ullam [702 1Kb] inter suos habent [703 1Kb] auctoritatem. Haec eadem ratio [704 1Kb] est in summa totius Galliae (cf. V, 3). Namque haec civitas ideo detrimentum sustinuit, quia alterius factionis erat Induciomarus, alterius Cingetorix [705 1Kb] . In [706 1Kb] ea [707 1Kb] sicut et in omni Gallia eorum hominum qui in [Col. 1111A] aliquo numero [708 1Kb] et honore [709 1Kb] censentur genera erant duo. Nam plebes [710 1Kb] pene servorum habebatur loco, quae [711 1Kb] per se nichil audebat [712 1Kb] , nulli adhibebatur consilio. Plerique cum aere alieno aut magnitudine tributorum aut injuria potentiorum premebantur, in servitutem se dicabant nobilibus. In hos omnia jura quae domini in servos. Sed de [713 1Kb] hiis duobus generibus alterum erat driuidum [714 1Kb] [id est philosophorum add., B. C.], alterum [715 1Kb] equitum. Illi rebus divinis [716 1Kb] intererant, sacrificia publica ac [717 1Kb] privata procurabant, religionem [718 1Kb] interpretabantur. Ad hos magnus adolescentium numerus disciplinae causa concurrebat, magnoque hii erant [719 1Kb] apud eos honore. Nam [720 1Kb] fere de omnibus controversiis publicis privatisque constituebant, et si quod [Col. 1111B] facinus admissum, si caedes facta, si de hereditate, de [721 1Kb] finibus controversia erat, idem decernebant [722 1Kb] , praemia poenasque constituebant. Si qui [723 1Kb] aut privati [724 1Kb] aut populus eorum decreto non obediebat [725 1Kb] , interdicebant. Haec poena apud eos gravissima [726 1Kb] . Quibus [727 1Kb] interdictum erat, in numero impiorum ac sceleratorum habebantur; ab his omnes [728 1Kb] decedebant [729 1Kb] , aditum [730 1Kb] eorum sermonemque diffugiebant, ne quid ex communione [731 1Kb] incommodi [732 1Kb] acciperent. Neque his petentibus jus reddebatur, neque honos ullus communicabatur [733 1Kb] . Hiis autem omnibus driuidibus [734 1Kb] praeerat unus, qui summam inter eos habebat auctoritatem. Hoc mortuo, si quis ex reliquis excelluit dignitate, successit, aut [735 1Kb] si [Col. 1111C] erant pares plures, suffragio driuidum allegebatur [736 1Kb] . Nonnumquam etiam armis de principatu contendebant. Hii certo tempore anni [737 1Kb] in finibus Carnotum, quae regio totius Galliae media [738 1Kb] habetur [739 1Kb] , considebant [740 1Kb] in loco consecrato. Huc [741 1Kb] omnes undique qui controversias habebant conveniebant, eorumque [742 1Kb] decretis judiciisque parebant. Disciplina [743 1Kb] in Brittannia reperta [744 1Kb] atque inde in Galliam translata existimabatur [745 1Kb] . Et [746 1Kb] qui diligentius eam rem cognoscere volebant, plerumque illo discendi causa profiscebantur. (CAES. VI, 14, [Col. 1112A] 15.) Driuides a bello esse [747 1Kb] consuerunt, neque tributa umquam cum reliquis pendebant, militiae vacationem omniumque [748 1Kb] rerum habebant [749 1Kb] immunitatem. Tantis excitati praemiis, multi et sua [750 1Kb] sponte in disciplinam veniebant, et a parentibus propinquisque mittebantur. Itaque annos nonnulli vicenos in disciplina permanebant; neque fas esse [751 1Kb] existimabant, eam litteris mandare, cum in reliquis rebus [752 1Kb] fere publicis privatisque rationibus Grecis uterentur litteris. Id nobis duabus ex magnis causis [753 1Kb] instituisse [754 1Kb] videntur, quod neque in vulgum [755 1Kb] disciplinam efferri [756 1Kb] vellent, neque eos [757 1Kb] qui discebant, litteris confisos, minus memoriae studere; quod plerisque accidit, ut praesidio litterarum diligentiam in perdiscendo [758 1Kb] ac [Col. 1112B] memoriam amittant. In primis hoc volebant persuadere [759 1Kb] , non interire animas, set [760 1Kb] ab aliis post mortem transire ad alios, atque hoc ad virtutem exercitari [761 1Kb] putabant, metu mortis neglecto. Multa praeterea de sideribus [762 1Kb] atque eorum motu, de mundi ac terrarum magnitudine, de rerum [763 1Kb] natura, de vi ac [764 1Kb] potestate deorum disputabant, et juventuti tradebant.---Alterum genus erat equitum. Hii, cum erat usus, atque [765 1Kb] aliquod bellum accidit [766 1Kb] , quod ante Caesaris adventum fere [767 1Kb] quotannis [768 1Kb] accidere solebat, uti aut ipsi injurias inferrent aut [769 1Kb] illatas propulsarent, omnes in bello versabantur; atque eorum, ut quisque [770 1Kb] erat genere et copiis amplissimus [771 1Kb] , ita plurimos circa [Col. 1112C] se ambactos [772 1Kb] clientesque habebat [773 1Kb] . Hanc unam gratiam potentiamque noverunt.

12. (CAES. VI, 16, 17-20.) Natio erat omnis Gallorum adeo dedita [774 1Kb] religionibus, atque ob eam causam, quo [775 1Kb] erant affecti gravioribus morbis, quodque in periculis [776 1Kb] praeliisque versabantur, aut [777 1Kb] pro victimis homines immolabant, aut se immolaturos vovebant [778 1Kb] ; ministrisque ad ea sacrificia driuidibus [779 1Kb] utebantur, quod pro vita hominis, nisi [780 1Kb] hominis vita [781 1Kb] redderetur, non posse aliter numen [782 1Kb] deorum immortalium placari arbitrabantur; [Col. 1113A] publiceque ejus generis habebant [783 1Kb] instituta sacrificia. Alii magnitudine immani [784 1Kb] simulacra [785 1Kb] , quorum contexta [786 1Kb] viminibus membra [787 1Kb] vivis hominibus [788 1Kb] complebant, quibus [789 1Kb] succensis [790 1Kb] circumventi flamma [791 1Kb] exanimabantur homines. Supplicia eorum qui in furto aut latrocinio aut aliqua noxa forent comprehensi [792 1Kb] gratiora diis immortalibus esse [793 1Kb] arbitrabantur. Set cum ejus generis copia deficeret, etiam ad innocentium [794 1Kb] supplicia descendebant. Deum [795 1Kb] maxime Mercurium colebant. Hujus erant plurima simulacra [796 1Kb] . Hunc omnium [797 1Kb] artium inventorem ferebant, hunc viarum atque itinerum ducem, hunc ad quaestus [798 1Kb] pecuniae mercaturasque habere vim maximam arbitrabantur. Post hunc Apollinem et Martem et Jovem [Col. 1113B] et Minervam [799 1Kb] . De hiis eandem quam reliquae gentes habebant [800 1Kb] opinionem, Apollinem morbos depellere, Minervam operam [801 1Kb] atque sacrificiorum inicia tradere, Jovem imperium [802 1Kb] coeleste tenere, Martem bella regere [803 1Kb] . Huic, cum bello dimicandum foret, ea quae bello cepissent [804 1Kb] plerumque devovebant, quae superassent animalia capta [805 1Kb] immolabant, reliquas res [806 1Kb] in unum locum conferebant [807 1Kb] . Multis in civitatibus harum rerum extructos tumulos [808 1Kb] consecratis locis olim [(202) 1Kb] et adhuc conspicari licebat [809 1Kb] . Neque [810 1Kb] saepe [811 1Kb] accidit, ut neglecta quispiam religione, aut capta occultare aut posita tollere auderet, gravissimumque [812 1Kb] supplicium ibi horum delictorum cum cruciatu constitutum erat. Treberi se [813 1Kb] sicut omnes [814 1Kb] Galli ab Dite patre [815 1Kb] [Col. 1113C] progeneratos [816 1Kb] praedicabant, idque ex driuidibus [817 1Kb] proditum [818 1Kb] dicebant [819 1Kb] . Ob eam [820 1Kb] causam spacium omnis temporis non numero dierum set noctium finiebant; et dies natales et mensium et annorum inicia [821 1Kb] sic observabant [822 1Kb] , ut noctem dies subsequeretur. In reliquis vitae institutis hoc [Col. 1114A] fere [823 1Kb] a reliquis gentibus differebant, quod suos [824 1Kb] liberos, nisi cum adolevissent, ut munus militiae sustinere possent, palam ad se venire [825 1Kb] non patiebantur, filiumque puerili [826 1Kb] aetate in publico in conspectu patris assistere turpe ducebant [827 1Kb] . Virique [828 1Kb] quantas pecunias [829 1Kb] ab uxoribus [830 1Kb] dotis nomine accepissent, tanta [831 1Kb] ex suis [832 1Kb] bonis, existimatione facta, cum dotibus communicabant, Hujus omnis pecuniae conjunctim [833 1Kb] ratio habebatur, fructusque servabantur, ut cujus vita superavisset [834 1Kb] , ad eum pars utriusque [835 1Kb] cum fructu [836 1Kb] superiorum temporum perveniret. Viri in uxores sicut in [837 1Kb] liberos vitae necisque habebant potestatem [838 1Kb] ; et cum pater familiae illustriore loco natus decessit [839 1Kb] , ejus propinqui conveniebant, et de morte si res [Col. 1114B] in suspitionem venit, de uxoribus in servilem modum quaestionem habebant, et si compertum est [840 1Kb] , igne atque [841 1Kb] omnibus tormentis excruciatas [842 1Kb] interficiebant. Funera erant pro cultu [843 1Kb] Gallorum magnifica et sumptuosa; omnia [844 1Kb] quae vivis cordi fuisse [845 1Kb] arbitrabantur inferebant, etiam animalia; ac [846 1Kb] paulo [847 1Kb] supra hanc memoriam servi clientes, quos ab his dilectos esse constabat, justis [848 1Kb] confectis [849 1Kb] , una cremabantur. Habebant et [850 1Kb] hoc legibus sanctum [851 1Kb] : si quid de re publica [852 1Kb] a finitimis rumore accepissent, uti ad magistratum deferrent, neve [853 1Kb] cum alio [854 1Kb] aliquo communicarent, quod saepe homines [855 1Kb] temerarios atque inperitos falsis rumoribus terreri et [856 1Kb] ad facinus inpelli et de summis rebus consilium capere cognitum est. [Col. 1114C] Magistratus quae [857 1Kb] visa erant occultabant, quae [858 1Kb] esse utilia judicassent multitudini prodebant; de re publica nisi [859 1Kb] per concilium loqui [860 1Kb] non [861 1Kb] concedebatur [862 1Kb] .

13. [863 1Kb] Caesar igitur [864 1Kb] , sicut supra diximus [865 1Kb] [(203) 1Kb] , Cingetorigi [866 1Kb] principatum Trebirorum [867 1Kb] [Col. 1115A] concessit, civitati [* 1Kb] pristinam [868 1Kb] libertatem indulsit [(204) 1Kb] ; ipse omni Gallia [869 1Kb] [** 2Kb] pacata, Romam redire 870 1Kb] disposuit. Sed cum intellexisset a Pompeio [871 1Kb] et senatu [872 1Kb] triumphum sibi [873 1Kb] ob invidiam denegari, reversus in Galliam, Germanos et Gallos in amicitiam sibi [874 1Kb] ascivit, et eorum auxilia magna [875 1Kb] accepit; cui et Trebiri nichilominus solacia [876 1Kb] contulere. Grata [877 1Kb] fuit Gallis haec belli administratio, videlicet gaudentibus, ad Romam bellum [878 1Kb] referri, a qua sibi dudum per Caesarem fuit [879 1Kb] illatum. Qua multitudine fretus Caesar Pompeium [880 1Kb] et senatum Roma expulit, postea ad mortem coegit, Romanum regnum [881 1Kb] solus obtinuit, post aliquot [882 1Kb] annos a senatoribus occisus interiit. Huic [883 1Kb] successit Octavianus, ejus [884 1Kb] ex sorore [885 1Kb] [Col. 1115B] nepos, qui Claudium Tiberium [886 1Kb] Neronem et Drusum privignos suos misit ad Gallias [887 1Kb] rebellantes pacandas. Iste est Tiberius, qui post Augustum imperavit. Hic ergo cum Druso ad Renum in loco qui dicitur Bingis [888 1Kb] contra [889 1Kb] Gallos dimicavit. In quo conflictu Drusus occisus est. Tiberius [890 1Kb] post magnam Drusiani exercitus stragem tandem cruentissime vicit. Ceciderunt in eo praelio omnes copiae Trebirorum [891 1Kb] ; Galli usque [892 1Kb] ad internitionem deleti sunt [*** 1Kb] . Drusus Mogonciam 893 1Kb] relatus [894 1Kb] est, ibique sepultus [**** 1Kb] . Igitur 895 1Kb] anno imperii Augusti [896 1Kb] Octaviani 42 [897 1Kb] , quo [(205) 1Kb] firmissimam [898 1Kb] verissimamque pacem ordinatione Dei [899 1Kb] idem Caesar composuerat, natus est Christus, cujus adventui [900 1Kb] pax ista famulata est, in cujus ortu audientibus hominibus [Col. 1115C] [901 1Kb] exultantes angeli cecinerunt: Gloria in excelsis Deo et in terra pax hominibus bonae voluntatis. Caesare [902 1Kb] defuncto, Tiberius [903 1Kb] successit; [Col. 1116A] cujus imperii anno 15 [(206) 1Kb] . Christus, jam 30 [904 1Kb] annorum, a Johanne baptizatus est [905 1Kb] . Deinde [906 1Kb] 12 apostolos [907 1Kb] elegit, et in eorum solacium 72 [908 1Kb] discipulos postea designavit. Postquam [(207) 1Kb] vero Dominus noster [909 1Kb] passus, mortuus et sepultus, a mortuis resurrexit [910 1Kb] , et in coelum ascendit, beatissimus [911 1Kb] [(208) 1Kb] Petrus apostolus Antiocenam ecclesiam primam [912 1Kb] confessione [913 1Kb] christiani nominis super [914 1Kb] solidissimam petram fundavit, et [915 1Kb] Pontum et [916 1Kb] Galaciam, Cappadociam ac [917 1Kb] Bithiniam [918 1Kb] verbo praedicationis illustravit [919 1Kb] .

[Col. 1116B] 14. Anno [* 22Kb] vero 928 1Kb] dominicae incarnationis 47 [929 1Kb] , regni autem Claudii Caesaris anno 4 [(212) 1Kb] , superna [(213) 1Kb] provisione ordinante Romam ingressus [930 1Kb] , salutarem cunctis credentibus fidem constantissima assertione praedicavit eandemque potentissimis [Col. 1116C] signis [931 1Kb] atque [932 1Kb] virtutibus comprobavit et ejusdem urbis pontificatum 25 annis strenuissime [933 1Kb] rexit. Fundata itaque et [934 1Kb] aedificata Romanae [Col. 1117A] urbis ecclesia supra [935 1Kb] firmissimam petram, quae [936 1Kb] est Christus, fidelis nomine Petri, et cum jam per totam Italiam pulularent [937 1Kb] germina vitae, tandem [(214) 1Kb] Spiritus Sancti praemonitus inspiratione, Germaniae atque Galliae [938 1Kb] verbum salutis inferre ordinavit. Ad hoc denique opus eligitur [939 1Kb] ex suis discipulis vir magnarum existens virtutum Eucharius, qui in [940 1Kb] ordine [941 1Kb] 72 [942 1Kb] discipulorum Domini [943 1Kb] fuit tercius, Valerius [944 1Kb] et Maternus. Quorum [(215) 1Kb] statim Eucharium episcopum ordinavit, Valerium diaconum, Maternum subdiaconum [945 1Kb] consecravit. Quos statim in opus praedicationis direxit aliosque [946 1Kb] cum eis idoneos viros, Clementem, Mansuetum, Memmium [947 1Kb] aliosque plurimos. Qui [(216) 1Kb] accepta benedictione magistri [948 1Kb] , ad Gallias [Col. 1117B] properarunt [949 1Kb] , et multos ad soliditatem sacrae fidei signorum virtute perduxerunt. Cumque in Elegiam [950 1Kb] [(217) 1Kb] Aisaciae [951 1Kb] pervenissent ibique populis [952 1Kb] verbum veritatis [953 1Kb] praedicarent, unus [(218) 1Kb] eorum nomine Maternus graviter aegrotare coepit, et crescente eadem infirmitatis molestia [954 1Kb] , non post [955 1Kb] multos dies vitam finivit; cujus corpus cum gemitu et luctu terrae commendans sanctus Eucharius, assumpto secum Valerio celeriter [956 1Kb] Romam rediit, cuncta [957 1Kb] quae sibi acciderant in via [958 1Kb] , flebiliter magistro narravit per ordinem [959 1Kb] . Quem ille clementer [960 1Kb] consolatus, baculum suum [961 1Kb] ei [962 1Kb] tradidit, praecipiens eundem baculum [963 1Kb] super corpus defuncti poni et in nomine Jhesu Christi ex suo praecepto resuscitari. Ille vero veloci cursu Elegiam [Col. 1117C] quadragesimo die [(219) 1Kb] mortis ejus [964 1Kb] pervenit, et corpus fratris effodiens, baculum superposuit; dumque [965 1Kb] verba apostoli [966 1Kb] inplesset, statim Maternus [967 1Kb] vivus et incolomis coram populi [968 1Kb] multitudine de tumulo surrexit. In quo loco christiani populi ecclesiam construxerunt, et ex eo quod ibi [969 1Kb] [Col. 1118A] acciderat nomen resurrectionis inposuerunt [970 1Kb] . Sanctus vero Eucharius postquam in Elegia multos ad fidem [971 1Kb] Christi inbuit, jam ad alia loca migrare disponens, valedixit in Elegia fratribus, et cum Valerio et Materno profectus est; tandemque [972 1Kb] perfecto itinere Treberim pervenit [973 1Kb] .

[Col. 1124A] 5. [1035 1Kb] Anno dominicae incarnationis 54, regni [Col. 1124B] [1036 1Kb] autem Claudii Caesaris [1037 1Kb] 19 [1038 1Kb] , episcopatus vero [1039 1Kb] beati Petri apostoli [1040 1Kb] in Roma [1041 1Kb] anno [1042 1Kb] 8, sanctus [1043 1Kb] Eucharius, tercius in ordine 72orum discipulorum Domini [1044 1Kb] , cum sociis suis [1045 1Kb] Valerio et Materno ad praedicandum Gallicis gentibus [1046 1Kb] demum Treberim [1047 1Kb] pervenit. [1048 1Kb] Cujus [1049 1Kb] infidelitatis [1050 1Kb] aciem devincens, verae religionis arcem obtinuit et [1051 1Kb] ejusdem urbis [1052 1Kb] pontificatum 23 [1053 1Kb] annis tenuit [1054 1Kb] [*1 1Kb] . Sepultus est [1055 1Kb] in ecclesia beati [1056 1Kb] Johannis evangelistae [1057 1Kb] , quam ipse ante portam [1058 1Kb] Mediam construxerat, et [1059 1Kb] in circuitu ejus cimiterium benedixerat [1060 1Kb] [(225) 1Kb] . Post [(226) 1Kb] cujus obitum [1061 1Kb] beatus Valerius in ministerium sacerdotale successit, illudque [1062 1Kb] [1063 1Kb] per 15 annos sancte vivendo et verbum vitae [Col. 1124C] praedicando probatissime [1064 1Kb] rexit. Cujus praedicationis tanta fuit instantia, ut jam tunc per Galliam et [1064 1Kb] Germaniam christiani paganos et numero superarent et religione [1065 1Kb] . Sepultus est et ipse in eadem ecclesia juxta corpus sancti Eucharii [1066 1Kb] [*2 1Kb] . Post [(227) 1Kb] cujus decessum [1067 1Kb] beatus [1068 1Kb] Maternus [1069 1Kb] pontificalem suscipiens apicem, 40 annis talentum [Col. 1125A] [1070 1Kb] sibi creditum fideliter multiplicavit. Hic Tungrenses [1071 1Kb] et Colonienses [1072 1Kb] ad fidem Christi convertit, et his [1073 1Kb] tribus civitatibus pontificali jure [1074 1Kb] praesedit, in quibus singulis fertur [1075 1Kb] paschali [1076 1Kb] die [1077 1Kb] divinum officium celebrasse. In [(228) 1Kb] hoc tempore fecerunt Treberi subterraneum viniductum [1078 1Kb] [(229) 1Kb] a Treberi usque [1079 1Kb] Coloniam per pagum Bedonis [1080 1Kb] [(230) 1Kb] per quem magnam [1081 1Kb] copiam [1082 1Kb] vini Coloniensibus [1083 1Kb] amicitiae causa misere. Hisdem [1084 1Kb] diebus venit Treberim sanctus Nazarius praedicans Christum [1085 1Kb] set a civitatis infelicissimo principe Cornelio Domiciano imperatori delatus [1086 1Kb] est [(231) 1Kb] .

[Col. 1125B] 16 [1087 1Kb] . Igitur [(232) 1Kb] sanctus Maternus [1088 1Kb] apud [1089 1Kb] Coloniam [*1 1Kb] obiit senex [1090 1Kb] , anno dominicae incarnationis 128 [1091 1Kb] . Cujus obitu Treberi comperto, mox Coloniam profecti sunt [1092 1Kb] , pastorem suum repetentes. Aderant et [1093 1Kb] Tungrenses, qui simul cum [1094 1Kb] Coloniis eum sibi retentare satagebant [1095 1Kb] . Certatum diu [1096 1Kb] ab utrisque [1097 1Kb] . Interim venerandus [Col. 1126A] [1098 1Kb] quidam senex in urbe apparuit [1099 1Kb] , monens cives, ut a lite desistentes suis parent [1100 1Kb] consiliis, et corpus pontificis in navi ponentes, deinde a litore fluctibus impellentes, quo Deus velit [1101 1Kb] abire sinant [1102 1Kb] . Mira res! Mox ut angelus consuluerat [1103 1Kb] factum est [1104 1Kb] , navis sacro honusta corpore [1105 1Kb] , nullo se regente nauclero, angelico remigio contra fluctus dirigitur, et [1106 1Kb] parvo horae spacio miliario confecto, in loco qui ex tristicia Coloniensium Roze [1107 1Kb] [(233) 1Kb] tunc [1108 1Kb] vocatus est litore [1109 1Kb] applicatur. Tunc Treberi corpus sui pontificis a Deo sibi destinatum cum debita [1110 1Kb] gratiarum actione suscipientes Treberim revexerunt, et in ecclesia [1111 1Kb] , non longe a corporibus sanctorum Eucharii et [1112 1Kb] Valerii honorabiliter sepulturae tradiderunt [1113 1Kb] .

[Col. 1126B] Deinde [1114 1Kb] [(234) 2Kb] Auspicius quidam [1115 1Kb] regimen [1116 1Kb] tenuit [1117 1Kb] . Dein [1118 1Kb] insignes per legitimas successiones, sanctitate et gratia pollentes, extiterunt [1119 1Kb] [*1 1Kb] Felix, Mansuetus, Clemens, Moyses, Martinus, Anastasius, Andreas 1120 1Kb] , Rusticus, Auctor [1121 1Kb] , Fauricius [1122 1Kb] . Fortunatus [1123 1Kb] [*2 1Kb] , Cassianus, Marcus, Navitus, Marcellus, Metropolus, Severinus, Florentius, Martinus, Maximinus, Valentinus [(235) 1Kb] , [Col. 1127A] quorum 8 ultimi etiam Tungrensi ecclesiae praefuisse noscuntur; qui omnes diversis temporibus non solum in propria provincia, set et [1124 1Kb] in extimis [1125 1Kb] et ultimis industres [1126 1Kb] et inlustres non solum confessione quin [1127 1Kb] et [1128 1Kb] martirio existentes [1129 1Kb] , regna etiam tirannorum vicerunt. Qui [(236) 1Kb] videlicet episcopi omnes [1130 1Kb] in ecclesia sancti Eucharii sepulti esse [1131 1Kb] creduntur. Quorum [(237) 1Kb] autem imperatorum vel [1132 1Kb] consulum [1133 1Kb] claruerint [1134 1Kb] singuli [1135 1Kb] temporibus, quosque vita eorum habuerit [1136 1Kb] exitus, quotque [1137 1Kb] singuli annis amministraverint [1138 1Kb] officium pontificatus, seu [(238) 2Kb] quantum quisque ampliaverit [1139 1Kb] ecclesiae suae reditus, quia [(239) 1Kb] totius Galliae ab Hunis et Nortmannis [1140 1Kb] facta abolevit [1141 1Kb] eversio, nec a nobis lectoris [Col. 1127B] cujusquam [1142 1Kb] requirat exactio; cum et ante [1143 1Kb] diris 10 [1144 1Kb] persecutionibus, sub quibus vixere, eorum memoriam [1145 1Kb] fama scriptorum studio minus potuerit divulgando perpetuare. Primus [1146 1Kb] [(240) 1Kb] etenim christianos Nero [1147 1Kb] persecutus est, secundus Domicianus, tercius Trajanus, quartus Marcus Antoninus [1148 1Kb] , quintus Severus Pertinax, sextus Maximinus, septimus Decius [1149 1Kb] , octavus Valerianus, nonus Aurelianus, decimus Diocletianus [1150 1Kb] cum Maximiano. Horum [1150* 1Kb] itaque [1151 1Kb] persecutionum temporibus praedicti viri Trebirorum praesulatum nequaquam manifeste, set, sicut [1152 1Kb] [Col. 1128A] ait [1153 1Kb] apostolus, in solitudinibus et montibus [1154 1Kb] et speluncis et cavernis terrae peregisse probantur; ut merito [1155 1Kb] eorum vita, tam fervente tunc [1156 1Kb] ubique persecutione quam postea exterminata saepius Trebirorum civitate, oblivioni tradita fuisse credatur [1157 1Kb] . Auxit hoc infortunium humani generis adversarius. Postquam denique [1158 1Kb] inseparabilis [1159 1Kb] [Trinitas [1160 1Kb] ] tres evangelii sui operarios perpetim remunerandos, scilicet Eucharium Valerium [1161 1Kb] et Maternum, vocavit ad superos, Treberi [1162 1Kb] rectae fidei credulitatem amiserunt et ad [1163 1Kb] pristinum paganismi [1164 1Kb] vomitum ex maxima parte redierunt.

[Col. 1128B] 17. [1167 1Kb] Igitur [1168 1Kb] anno dominicae [1169 1Kb] incarnationis 291. [1170 1Kb] Maximianus [(242) 1Kb] imperator [1171 1Kb] cognomento [1172 1Kb] Herculius propter frequentes [1173 1Kb] Gallorum tumultus Thebeos [1174 1Kb] milites [1175 1Kb] ab Oriente [Col. 1129A] in auxilium accersivit. Hi Thebei ab antistite Jerosolimitano fuerant baptizati, deinde a beato papa [1176 1Kb] Marcellino Romano, qualiter sub armis Romanae [1177 1Kb] libertatis christianam innocentiam custodire deberent, instructi. Praelati sunt autem huic legioni duces duo, quorum unus Tyrsus [1178 1Kb] , alter Secundus [1179 1Kb] vocabatur, et [1180 1Kb] Mauricius ejusdem legionis primipilarius [1181 1Kb] [(243) 1Kb] . Quorum [(244) 1Kb] ordine et nomine Secundus apud [1182 1Kb] Victimilium [1183 1Kb] Italiae castrum martirio vitam [1184 1Kb] finivit, Mauricius vero [1185 1Kb] apud Agaunum [1186 1Kb] oppidum cum sociis suis [1187 1Kb] pro Christo [1188 1Kb] victimatus occubuit. Tyrsus autem [* 1Kb] cum suis plurimis sociis et militibus in Treberim devenit [1189 1Kb] , ibique in campo [1190 1Kb] Marcio castra posuit [1191 1Kb] . Ubi [(245) 1Kb] ab ejusdem civitatis [Col. 1129B] christianissimis principibus [1192 1Kb] , christianitatis et pacis signa [1193 1Kb] in ipsis cognoscentibus, christianiter [1194 1Kb] et amice [1195 1Kb] , hospitaliter et honeste, summa quae in Deo est ordinante hoc [1196 1Kb] caritate, recepti sunt. His ergo principibus dum causam [1197 1Kb] suae ab Oriente profectionis suaeque ad hunc [1198 1Kb] locum perventionis [1199 1Kb] flebiliter retulissent, eorumque consilium simul et auxilium humiliter [1200 1Kb] postulassent, flagranti [1201 1Kb] adeo [1202 1Kb] Sancti Spiritus ardore corda omnium [1203 1Kb] et civium et hospitum in Dei amore succensa sunt, ut ad [1204 1Kb] mortis magis pro Christi amore susceptionem quam ad [1205 1Kb] idolorum venerationem vel [1206 1Kb] christianorum oppugnationem [Col. 1129C] [1207 1Kb] se animas praebere invicem [1208 1Kb] exhortarentur. [Col. 1130A] Vix dum [1209 1Kb] igitur [1210 1Kb] sanctae exhortationis armis se invicem munierant, cum ecce Rictiovarus [1211 1Kb] a Maximiano [1212 1Kb] imperatore Trebirorum [1213 1Kb] [(246) 1Kb] praefectura donatus, eandem urbem cum [1214 1Kb] maximo militum agmine stipatus intravit. Qui vocatos [1215 1Kb] ad se inprimis, quorum causa praecipue venerat [1216 1Kb] , Thebeae legionis [1217 1Kb] christianos interrogavit, utrum et [1218 1Kb] ipsi Romanorum [1219 1Kb] deos adorare eorumque detractores armis vellent subjugare. Cui cum [1220 1Kb] dux legionis Tyrsus responderet se suosque [1221 1Kb] omnes et socios [1222 1Kb] et milites pro Christi amore malle mori quam hujusmodi [1223 1Kb] sacrilegio pollui, Rictiovarus, diffusis per totum campum militibus, omnes [(247) 1Kb] praecepit [1224 1Kb] interfici et corpora eorum feris avibusque [1225 1Kb] devoranda relinqui. [Col. 1130B] Ex his innumeris tanta multitudo ad litus Mosellae juxta capitolium martirizata est, ut [(248) 1Kb] sanguinis rivuli defluentes [1226 1Kb] in Mosellam aquae permixti eam [1227 1Kb] in suum colorem converterent [1228 1Kb] [** 1Kb] , ut, naturali claritate 1229 1Kb] remota, peregrino magis [1230 1Kb] quam proprio colore ruberent [1231 1Kb] . Inhumatis [1232 1Kb] etiam tunc sanctorum corporibus unda praebebat tumulum [1233 1Kb] , quo, redeunte grata [1234 1Kb] compage membrorum, futuro eam [1235 1Kb] repraesentaret [1236 1Kb] judicio. Hoc idem capitolium postea in honorem [1237 1Kb] Dei [1238 1Kb] genitricis semperque [1239 1Kb] virginis Mariae est dedicatum, et [1240 1Kb] ipse locus [1241 1Kb] ob memoriam martirum Litus ad [1242 1Kb] martires nomen accepit [1243 1Kb] [Col. 1130C] [(249) 1Kb] . Hanc [(250) 1Kb] caedem Rictiovarus exercuit [1244 1Kb] , [Col. 1131A] videlicet Tyrsi [1245 1Kb] , et [1246 1Kb] sociorum ejus, die 4 Non. Octobr., sequenti autem [1247 1Kb] die Palmacium [1248 1Kb] consulem et patricium civitatis cum 11 principibus ejus [1249 1Kb] occidit; quorum nomina haec sunt: Maxentius [1250 1Kb] , Constantius [1251 1Kb] , Crescentius, Justinus [1252 1Kb] , Leander, Alexander [1253 1Kb] , Sother, Hormisda [1254 1Kb] , Papirius, Constans, Jovianus [1255 1Kb] . Tercio nihilominus die Rictiovarus caedem exercuit in plebem utriusque sexus [1256 1Kb] et aetatis, totamque [1257 1Kb] urbem occisis innumerabilibus christianis implevit [1258 1Kb] . Pauci [1259 1Kb] [(251) 1Kb] christiani, qui hujus persecutionis [1260 1Kb] procellas fuga [1261 1Kb] declinaverunt, postquam [1262 1Kb] aliquantulum [1263 1Kb] cessavit, horum martirum corpora partim sepulturae tradiderunt, et quendam ingentis capacitatis puteum vetustate neglectum et aquis [Col. 1131B] exaustum [(252) 1Kb] eorundem [1264 1Kb] ossibus sanctorum [1265 1Kb] repleverunt [1266 1Kb] . Quaerit aliquis, quomodo Rictiovarus tantam multitudinem civium et [1267 1Kb] peregrinorum occiderit [1268 1Kb] , vel quare Thebei [1269 1Kb] vel [1270 1Kb] Treberi sibi resistere non valuerint [1271 1Kb] . Set notandum [1272 1Kb] , quod haec legio Thebea [1273 1Kb] primum juravit [1274 1Kb] in sacramenta divina [1275 1Kb] , deinde in sacramenta regia. Haec duo sacramenta se observasse demonstrat [1276 1Kb] , primum [1277 1Kb] quod idolis immolare contempsit, secundum [1278 1Kb] quod [1279 1Kb] innocentiam suam dum bene potuit armis defendere noluit. Alioquin si juncti Thebei [1280 1Kb] Treberensibus se defendere voluissent [1281 1Kb] , non solum Rictiovari set et [1282 1Kb] Maximiani potentiae [1283 1Kb] resistere quivissent [(253) 1Kb] . [Col. 1131C] Set servavit sacramentum [1284 1Kb] suum pacienter moriendo, [Col. 1132A] et cives urbis potentissimae secum ad contemptum mortis fideliter invitavit.

[Col. 1132A] 18 [1285 1Kb] . Post Rictiovari [1286 1Kb] cruentissimum dominatum [1287 1Kb] tandem civile nobis Constantii [1288 1Kb] , primo caesaris dehinc augusti, reparatur [1289 1Kb] imperium. Hic multa clementia erga homines, erga Deum vero [1290 1Kb] religione [1291 1Kb] maxima utebatur, neque piorum [1292 1Kb] sanguine regnum suum maculavit, neque orationum [1293 1Kb] domos destruxit, set Dei [1294 1Kb] cultores venerationi habuit et honori. Hic [(255) 1Kb] non modo amabilis set venerabilis [1295 1Kb] etiam Treberibus fuit, praecipue quod Diocletiani suspectam prudentiam [Col. 1132B] et Maximiani Rictiovarique sanguinariam temeritatem imperio ejus [1296 1Kb] evaserant. Hic Alamannos, qui jam a temporibus Valeriani imperatoris Trebirorum confinia devastabant, in ipsis finibus Trebirorum aggressus, magna strage delevit. Circa [(256) 1Kb] Lingonas [1297 1Kb] die una adversam et secundam fortunam expertus est. Nam cum repente, barbaris ingruentibus, intra civitatem esset coactus tam praecipiti necessitate, ut clausis portis in murum funibus tolleretur, vix quinque [1298 1Kb] horis [1299 1Kb] mediis [1300 1Kb] adventante exercitu, 60 fere [1301 1Kb] milia Alamannorum cecidit, captis [(257) 1Kb] eorum regibus, quos etiam bestiis, cum magnificum spectaculum muneris parasset [1302 1Kb] , objecit. Anno [(258) 1Kb] 16 [1303 1Kb] imperii sui obiit in Brittannia Eboraci, et [(259) 1Kb] inde Treberim [Col. 1132C] relatus in campo Marcio honorifice sepelitur cum [Col. 1133A] epitaphio hujusmodi: Elius Constantius [1304 1Kb] , vir consularis, comes et magister utriusque miliciae atque patricius, et secundo consul ordinarius [1305 1Kb] . Hic ex Helena Trebirorum nobilissima [1306 1Kb] [(260) 2Kb] Constantinum filium procreatum [1307 1Kb] imperatorem [1308 1Kb] Galliarum reliquit [(261) 1Kb] , qui etiam totius Romani [1309 1Kb] regni monarchiam per bella [1310 1Kb] maxima solus obtinuit. Beatissima vero mater ejus Helena cum magno exercitu [1311 1Kb] Jerosolimam perrexit, ibique [1312 1Kb] cum Dei adjutorio lignum sanctae crucis invenit [(262) 1Kb] . Qua inventione celebrata [(263) 1Kb] , papam Silvestrum adiit, magnis precibus deposcens, ut sibi secundum carnem consanguineae [1313 1Kb] Trebericae civitati [1314 1Kb] misereatur, et ejus infidelitatis tenebras aliquo idoneo praedicatore illustrare dignetur [1315 1Kb] . [Col. 1133B] Magna ergo doctoris inquisitione [1316 1Kb] habita, omnium fidelium consilio sanctus [1317 1Kb] Agricius Anthiocenae praesul [1318 1Kb] civitatis evocatur, et ad Treberim cum preciosissimis reliquiis, quas inferius nominabimus [1319 1Kb] , a papa et regina destinatur, cum privilegio quod isdem [1320 1Kb] papa Silvester ad honorem Treberensis ecclesiae hoc modo noscitur conscripsisse [(264) 1Kb] .

[Col. 1134A] Sicut [1321 1Kb] in gentilitate propria virtute, sortire et nunc Trebir [1322 1Kb] primas [1323 1Kb] super Gallos et Germanos prioratum, quem tibi prae omnibus harum gentium episcopis in primitivis [1324 1Kb] christianae religionis doctoribus [1325 1Kb] , scilicet Euchario, [1326 1Kb] Valerio et [1327 1Kb] Materno, ac per baculum caput ecclesiae Petrus signavit habendum, suam quodammodo minuens dignitatem, ut te [1328 1Kb] participem faceret. Quem [1329 1Kb] ego Silvester ejus servus successioneque indignus per patriarcham Anthiocenum [1330 1Kb] Agricium renovans, confirmo [1331 1Kb] ad honorem patriae [1332 1Kb] domnae Helenae augustae, metropolis [1333 1Kb] ejusdem indigenae, quam ipsa felix per apostolum Mathiam [1334 1Kb] Judea [1335 1Kb] translatum cum [(265) 1Kb] tunica et clavo Domini et dente sancti Petri et scandaliis [1336 1Kb] sancti Andreae apostoli, et capite Cornelii [Col. 1134B] [1337 1Kb] papae ceterisque [1338 1Kb] reliquiis magnifice [1339 1Kb] ditavit [1340 1Kb] specialiterque [1341 1Kb] provexit. Hujus [1342 1Kb] privilegii conscii nocivi [1343 1Kb] aemuli communione [1344 1Kb] dirimantur, quoniam anathemate maculantur [1345 1Kb] .

19 [1346 1Kb] . Anno [1347 1Kb] dominicae incarnationis 368 [(266) 1Kb] sanctus Agricius Trebirorum praesul efficitur [1348 1Kb] . Hic populum ab antiquo [1349 1Kb] errore idololatriae [1350 1Kb] velut alter Eucharius eripuit [1351 1Kb] [(267) 1Kb] , et [(268) 1Kb] [Col. 1135A] domum beatissimae [1352 1Kb] Helenae, exclusis ab ipsa [1353 1Kb] cunctis paganismi [1354 1Kb] spurcitiis, in honore [1355 1Kb] sancti Petri dedicavit, et caput ecclesiae Treberensis [1356 1Kb] ut esset instituit [1357 1Kb] . Eo [(269) 1Kb] tempore Treberis [1358 1Kb] jussu beatae Helenae ecclesia maximi ornatus et structurae in honorem [1359 1Kb] sanctae crucis est aedificata [1360 1Kb] in modum etiam crucis [1361 1Kb] . Ipso [1362 1Kb] etiam tempore apud Confluentiam [1363 1Kb] monasterium in honore [1364 1Kb] sancti [1365 1Kb] Florini confessoris constructum est a nepte [1366 1Kb] beatae Helenae Mathilda nomine. Ossa [(270) 1Kb] Mathiae apostoli juxta corpora sanctorum Eucharii [1367 1Kb] sociorumque [1368 1Kb] ejus collocata [1369 1Kb] sunt, tunica [1370 1Kb] Domini cum clavo et ceteris reliquiis in domo sancti Petri reconditae sunt. Sanctus autem Agricius, officio sui pontificatus [Col. 1135B] expleto, migravit ad Dominum, sepultusque [1371 1Kb] [(271) 1Kb] est juxta corpus sancti Eucharii [(272) 1Kb] .---Cui successit [1372 1Kb] beatus Maximinus [(273) 1Kb] , discipulus ipsius [1373 1Kb] , qui Eufratan [1374 1Kb] Coloniensem hereticum [1375 1Kb] deposuit, et Severinum in loco ejus [* 1Kb] subrogavit. Athanasium [1376 1Kb] Alexandrinum episcopum, persecutionem Constantii imperatoris [1377 1Kb] fugientem (an. 336-338), honorifice suscepit et [1378 1Kb] intrepidus. Nam [(274) 1Kb] antea toto orbe profugus vagabatur, [Col. 1136A] nec [1379 1Kb] ullus ad latendum [1380 1Kb] ei supererat locus. Tribuni, praepositi, comites exercitusque ad investigandum cum [1381 1Kb] edictis imperialibus [1382 1Kb] moti [1383 1Kb] , totius [1384 1Kb] regni viribus concertabant [1385 1Kb] , si quis vivum maxime, sin minus, certe [1386 1Kb] caput [1387 1Kb] detulissent [1388 1Kb] . Verum [1389 1Kb] Treberis [(275) 1Kb] sex annis [1390 1Kb] ita latuit in lacu cisternae supra dictae, non habentis [1391 1Kb] aquam et plenae ossibus sanctorum [1392 1Kb] [(276) 1Kb] , ut solem numquam [1393 1Kb] viderit, et [(277) 1Kb] ibi fidem [1394 1Kb] catholicam, hoc est [1395 1Kb] Quicumque vult [1396 1Kb] , composuit. Set [(278) 1Kb] cum per mulierem, quae ei latebram [1397 1Kb] praebere videbatur, sollicitatus [1398 1Kb] fuisset, tamquam spiritu Dei admonente, nocte ipsa qua ad eum comprehendendum cum judicibus veniebatur [1399 1Kb] , post tot annos [1400 1Kb] [Col. 1136B] emigravit [1401 1Kb] ad alium locum. Igitur [(279) 1Kb] beatus Maximinus [1402 1Kb] ad suos revisendos Aquitaniam [1403 1Kb] perrexit, ibique Domino se vocante quievit in pace [1404 1Kb] .---Successit [1405 1Kb] in episcopatum Paulinus (circa an. 350), qui corpus magistri sui per beatum Lubentium [1406 1Kb] [(280) 1Kb] et populum Trebirorum ex Aquitania revexit, et in [(281) 1Kb] cimiterio sancti Eucharii [1407 1Kb] sepelivit. Beatus vero Lubentius [** 1Kb] per 1408 1Kb] revelationem Domini venit in Germaniam [1409 1Kb] , ibique [Col. 1137A] [1410 1Kb] super fluvium qui Longana [1411 1Kb] [(282) 2Kb] dicitur ecclesiam aedificavit; in qua et [1412 1Kb] requiescit. Praesul vero et martir Christi [1413 1Kb] Paulinus a Constantio imperatore verae fidei causa in Frigiam exul destinatur [1414 1Kb] (an. 353-355), ibique pro nomine Christi decollatur et [1415 1Kb] sepelitur (an. 358). Dum enim veram fidem instantius gentilibus [1416 1Kb] praedicaret, accensis in iram paganis [1417 1Kb] , capite [1418 1Kb] caesus est [1419 1Kb] [(283) 1Kb] .---Post quem [1420 1Kb] Bonosius [1421 1Kb] ; deinde Brittonius [1422 1Kb] , de quo [1423 1Kb] in tripertita historia legitur [(284) 1Kb] Brittonius [1424 1Kb] Romae fuisse cum Damaso papa: qui [(285) 1Kb] ipse [1425 1Kb] Mars gentiliter appellatur, in nostro [1426 1Kb] sermone sonat virginem dulcem. Horum temporibus (circa an. 380) Greci [(286) 2Kb] cum magna manu Treberim 1427 1Kb] invasere et caedibus et [1428 1Kb] rapinis et incendiis graviter attrivere.

[Col. 1138A] 20 [1429 1Kb] . Anno dominicae incarnationis 406 Maximus [(288) 1Kb] quidem [1430 1Kb] strenuus et Augusto dignus, nisi contra sacramenti [1431 1Kb] fidem per tirannidem emersisset, ab exercitu in Brittannia [1432 1Kb] invitus imperator creatus, Treberim [1433 1Kb] [(289) 1Kb] sedem regni constituit. Eodem tempore Priscillianistarum heresis [1434 1Kb] exorta est a Priscilliano, Habilae [1435 1Kb] Hispaniae [1436 1Kb] civitatis episcopo [(290) 1Kb] . Qui [(291) 1Kb] mox apud Burdegallensem [1437 1Kb] synodum condempnatus, Treberim ad Maximum [1438 1Kb] imperatorem confugit. Ubi errore suo propalato, jussu Maximi [Col. 1139A] [1438* 1Kb] ab Evodio praefecto praetorii gladio [1439 1Kb] addictus est (an. 383), cum [1440 1Kb] Eutrochia Delfidi [1441 1Kb] rectoris conjuge et Latroniano [1442 1Kb] , Felicissimo [(292) 1Kb] et Juliano multisque aliis erroris sui [1443 1Kb] consortibus. Ad hanc heresim condempnandam [1444 1Kb] concilium episcoporum famosum jussu Maximi Treberis congregatum est; inter quos erant Martinus Turonensis [1445 1Kb] et Ambrosius Mediolanensis [* 3Kb] . Ambrosius quoque 1446 1Kb] Mediolanensis cum [(293) 1Kb] venisset Treberis [1447 1Kb] , posttridie [1448 1Kb] accessit [1449 1Kb] ad palacium. Postea cum videret eum [1450 1Kb] Maximus abstinere [1451 1Kb] ab episcopis qui communicabant ei, et [1452 1Kb] qui aliquos [1453 1Kb] , devios licet a fide, id [(294) 1Kb] est Priscillianistas hereticos, ad necem petebant, ubi et Martinus peccavit [1454 1Kb] , commotus [1455 1Kb] eis, jussit Ambrosium [Col. 1139B] sine mora regredi [1456 1Kb] . Ipse vero libenter, etsi eum plerique [1457 1Kb] insidias evasurum non crederent, iter [1458 1Kb] ingressus [1459 1Kb] est, hoc solo dolore [1460 1Kb] percitus [1461 1Kb] , quod Iminium [1462 1Kb] episcopum senem in exilium duci comperit. Maximus [** 3Kb] imperator cum nollet flecti a sententia sua, mox (295) 1Kb] percussores [his [1463 1Kb] ] pro quibus [1464 1Kb] Martinus [1465 1Kb] rogaverat ad Ispanias [1466 1Kb] direxit. Quod ubi Martinus [1467 1Kb] comperit, nocte palacium irrupit [1468 1Kb] , spondet [1469 1Kb] se communicaturum, si tribuni ad Ispanias [1470 1Kb] missi revocarentur. Nec mora intercessit; Maximus indulget [1471 1Kb] omnia. Posttridie [1472 1Kb] Felicis episcopi Trebirorum [(296) 1Kb] post Brittonem [1473 1Kb] ordinatio [1474 1Kb] parabatur [1475 1Kb] , sanctissimi sane viri et plane digni qui meliori tempore sacerdos [1476 1Kb] fieret. Hujus [1477 1Kb] [Col. 1139C] diei communionem [1478 1Kb] Martinus iniit, satius [1479 1Kb] [Col. 1140A] aestimans ad horam cedere, quam perituris non consulere.---Haec [1480 1Kb] itaque eo [1481 1Kb] tempore apud Trebiros gerebantur [1482 1Kb] , et hoc ordine sanctus Felix episcopatum [1483 1Kb] suscepit. Erant [1484 1Kb] etiam eo [1485 1Kb] tempore apud Trebiros multi [1486 1Kb] nobiles et ecclesiastici viri, ille [1487 1Kb] videlicet presbiter [1488 1Kb] Iheronimus de Bethleem [1489 1Kb] et Ausonius Burdegalensis aliique quam [1490 1Kb] plurimi. Quorum Iheronimus prolixum [(297) 1Kb] valde de synodis [1491 1Kb] librum sancti Hilarii ibidem conscripsit [1492 1Kb] , Ausonius vero libellum [1493 1Kb] qui dicitur Mosella metrice composuit, et [1494 1Kb] postea reversus in [1495 1Kb] patriam grande volumen composuit [1496 1Kb] ad honorem hujus patriae [(298) 1Kb] , quod qui scire voluerit in Burdegala [1497 1Kb] reperire poterit [1498 1Kb] .

[Col. 1142A] 21. Quadam die [1515 1Kb] Maximus imperator ad spectandos ludos circenses ad amphiteatrum egressus est [(304) 1Kb] . Tunc quidam ex militantibus palacio [1516 1Kb] , nomine Pontianus [1517 1Kb] , cum aliis [1518 1Kb] tribus contubernalibus suis exivit [1519 1Kb] deambulatum in hortos [1520 1Kb] muri [1521 1Kb] contiguos. Illic forte uno [1522 1Kb] eorum secum [1523 1Kb] subsistente [1524 1Kb] , alii duo venerunt ad cellam sancti Eucharii, ubi habitabant servi Dei [1525 1Kb] pauperes, qualium est regnum coelorum, et invenerunt ibi [1526 1Kb] codicem, in quo scripta erat vita Antonii [1527 1Kb] . Quam unus eorum coepit legere et mirari [Col. 1142B] et accendere [1528 1Kb] repletus Spiritu sancto. Et [1529 1Kb] mox elevatis oculis ad socium suum, ait illi [1530 1Kb] : Dic, quaeso te, si non videtur tibi [1531 1Kb] esse [1532 1Kb] melius huic Deo servire, qui talem habet famulum, quam regi mortali inaniter militare. Dixit [1533 1Kb] et hoc turbidus parturitione novae vitae. Reddidit [1534 1Kb] et oculos paginis [1535 1Kb] , et legebat, et mutabatur intus, et exuebatur mundo [1536 1Kb] mens ejus. Nam dum [1537 1Kb] legeret, infremuit, et ait amico suo: Ego jam [1538 1Kb] abrupi [1539 1Kb] me ab illa spe nostra, et Deo servire statui, et hoc [1540 1Kb] ex hac [1541 1Kb] hora in hoc loco [1542 1Kb] aggredior; te [1543 1Kb] si piget imitari [1544 1Kb] , noli aversari [1545 1Kb] . Tunc illo respondit: Adhaerebo [1546 1Kb] et ego tibi, nec ultra te in talem militiam [1547 1Kb] deseram. Tunc Pontianus [1548 1Kb] et qui cum eo erant per [1549 1Kb] alias horti partes deambulabant, [Col. 1142C] quaerentes eos, deveneruntque [1550 1Kb] in eundem locum, et ammonebant eos ut redirent, quod [1551 1Kb] jam [1552 1Kb] declinasset dies. At illi narraverunt eis [1553 1Kb] qualis eis voluntas [1554 1Kb] orta esset atque fortuna, [1555 1Kb] et [1556 1Kb] petierunt ne eis molesti essent. Tunc coeperunt flere, et [1557 1Kb] pie illis congratulati [1558 1Kb] sunt, et commendaverunt se orationibus eorum, et reversi sunt in [1559 1Kb] palacium; illi autem manserunt in eodem loco. Habebant enim [1560 1Kb] ambo sponsas, quae, posteaquam [1561 1Kb] hoc audierunt, etiam ipsae virginitatem suam Deo dicarunt [1562 1Kb] .

[Col. 1143A] 22 [1563 1Kb] . Maximus [1564 1Kb] [(305) 1Kb] imperator de Treberi cum magno [1565 1Kb] exercitu se [1566 1Kb] movens, Victorem filium suum [1567 1Kb] in infantili aetate imperatorem constituit, eique tutores Quintinum et Namneum [1568 1Kb] principes Trebirorum [1569 1Kb] reliquit. Ipse deinde a Theodosio in Italia peremptus est, filius quoque ejus gladio [1570 1Kb] in gratiam Theodosii occisus est.---Jam nunc [1571 1Kb] aliquid de sancto Felice dicamus [1572 1Kb] . Hic fecit basilicam grandem [1573 1Kb] in honore [1574 1Kb] Dei genitricis in campo Martio 410 [1575 1Kb] pedum longitudinis, 120 latitudinis [(306) 1Kb] , in qua corpora martirum a Rictiovaro [1576 1Kb] passorum, ad [1577 1Kb] usque sua tempora disjecta et incomposita, honorifice tumulavit. Corpus quoque sancti Paulini [1578 1Kb] , quod suo tempore populus [1579 1Kb] Trebirorum cum copiis ex toto regno adunatis de Frigia detulerat, [Col. 1143B] facta cripta in eodem monasterio, medio criptae cum ferreis catenis suspendit [(307) 1Kb] . Ipse [(308) 1Kb] quoque [1580 1Kb] post annos 12 [1581 1Kb] sacerdotii sui [1582 1Kb] in dextro [1583 1Kb] cornu ejusdem [1584 1Kb] ecclesiae sepultus est [1585 1Kb] .---Eodem tempore sub Theodosio majore Franci [(309) 1Kb] cum ducibus suis Sunnone et Gundebaudo in Germania [1586 1Kb] prorumpentes pagosque [1587 1Kb] depopulantes, etiam Coloniae metum incussere [1588 1Kb] . Quod cum Trebereos [1589 1Kb] perlatum fuisset, Namneus [1590 1Kb] et Quintinus, quos supra diximus, quibus infantiam [1591 1Kb] filii et defensionem Galliarum Maximus commiserat, collecto exercitu Francos de Germania [1592 1Kb] ejecerunt [1593 1Kb] , et apud Carbonariam silvam magna [Col. 1144A] strage eos [1594 1Kb] vicerunt. Hinc ortum est odium Francorum contra Trebiros [1595 1Kb] , et ex [1596 1Kb] hoc deinceps Reno [1597 1Kb] transmisso in [(310) 1Kb] terra Trebirorum hiemare [1598 1Kb] praesumpserunt [1599 1Kb] .---Post haec igitur [1600 1Kb] temporibus Honorii imperatoris Crocus [1601 1Kb] [(311) 1Kb] rex Wandalorum cum Suevis [1602 1Kb] et Alanis [1603 1Kb] egressus [1604 1Kb] de sedibus suis, Gallias appetens, consilium [1605 1Kb] matris nequissimum utens, dum ei dixisset: Si novam rem vis [1606 1Kb] facere et nomen adquirere, quae alii aedificaverunt cuncta destrue, et populum quem superas interfice. Nam nec aedificia meliora ac preciosiora facere potes [1607 1Kb] , neque plus rem magnam [1608 1Kb] , per quam [1609 1Kb] nomen tuum eleves. Qui Renum apud Mogonciam [1610 1Kb] ponte ingenioso [1611 1Kb] transiens, primum [1612 1Kb] ipsam civitatem cum populo [Col. 1144B] ejus delevit, deinde cunctas [1613 1Kb] quasque [1614 1Kb] civitates Germaniae vallans [1615 1Kb] , Mettis [1616 1Kb] pervenit; ubi murus [1617 1Kb] civitatis divino nutu ruens, capta est civitas a Wandalis. Deinde [(312) 1Kb] urbem Trebirorum, vix jam [1618 1Kb] a persecutione Grecorum respirantem, pari obsidione vallatam cepit, et magna ejus aedificia [1619 1Kb] ad solum dejecit. Civium [1620 1Kb] pars aliquanta [1621 1Kb] in harena civitatis, id est in amphiteatro [1622 1Kb] , quam munierant, liberata est. Post haec cunctas civitates Galliarum Crocus [1623 1Kb] pervagans, Arelatum [1624 1Kb] obsedit, ubi a quodam milite Mario [1625 1Kb] captus, et in vinculis constrictus, per cunctas civitates [1626 1Kb] quas vastaverat ductus, impiam vitam digna morte finivit---Paulo [Col. 1145A] [(313) 1Kb] post [1627 1Kb] , regnante [1628 1Kb] Theodosio minore [1629 1Kb] , Attila [1630 1Kb] rex Hunorum civitatem Trebirorum bello optinuit, eamque [1631 1Kb] graviter depopulatus est. Post mortem autem Valentiniani, qui post Theodosium cum Martiano imperavit, Avitus [1632 1Kb] suscepit imperium; sub quo civitas Trebirorum ludibrio [1633 1Kb] patuit Francorum. Erat [(314) 1Kb] in urbe senator nomine Lucius, qui habuit uxorem pulcherrimam, in quam [1634 1Kb] deperiit Avitus amore turpi [1635 1Kb] . Simulans igitur infirmitatem, praecepit ut omnes senatrices urbis eum visitarent. Venit inter alias uxor Lucii, et ab eo stuprata, silenter domum [1636 1Kb] revisit mariti. In crastino [1637 1Kb] surgens de stratu [1638 1Kb] Avitus, dixit ad Lucium [1639 1Kb] : Pulchras habes termas [1640 1Kb] , set frigido [1641 1Kb] lavas. Hinc Lucius indignatus, [Col. 1145B] urbem prodidit [1642 1Kb] Francis, a quibus direpta est, multisque necatis et [1643 1Kb] incensa. Treberi capta [1644 1Kb] , etiam Coloniam Franci cepere [1645 1Kb] [(315) 1Kb] . Sic [1646 1Kb] finitum est nomen [1647 1Kb] et regnum Gallorum et Germanorum, et ortum est Francorum.

23 [1648 1Kb] . Post obitum sancti Felicis, ut ad id redeamus a quo [1649 1Kb] paululum recessimus, Mauricius Trebirorum praesul efficitur [(316) 1Kb] . Post quem sanctus Legontius [1650 1Kb] ; deinde sanctus [1651 1Kb] Auctor [(317) 1Kb] ; [Col. 1146A] post quem sanctus [1652 1Kb] Severus [1653 1Kb] . Hic [(318) 1Kb] apostolicis viris per omnia coaequandus, Germaniae verbum Dei [1654 1Kb] praedicavit, et cum beato [1655 1Kb] Germano Parisiorum episcopo et Lupo Trecassino [1656 1Kb] in Brittania [1657 1Kb] Pelagianam heresim destruxit. Cui successit beatus Cirillus. Hic cellam sancti [1658 1Kb] Eucharii incensam et desertam reparavit, monasteriumque [1659 1Kb] non longe a priori [1660 1Kb] loco constituit, et illuc [1661 1Kb] corpora sanctorum [1662 1Kb] Eucharii et successorum [1663 1Kb] ejus transtulit [(319) 1Kb] ; juxta quos et ipse requiescit [1664 1Kb] . Cirillum [1665 1Kb] Jamnerius [1666 1Kb] [(320) 1Kb] , Jamnerium Emerus [1667 1Kb] subsecutus [1668 1Kb] , Marum post se constituit: qui monasterium sancti Paulini a barbaris cum praedictis urbis [1669 1Kb] vastationibus desolatum reparavit; ubi et ipse sepultus [1670 1Kb] requiescit [1671 1Kb] [Col. 1146B] [(321) 1Kb] . Cui successit Volusianus. Hic [1672 1Kb] privilegium dudum a papa Silvestro huic urbi per beatum Agricium delegatum, set jam [1673 1Kb] suo tempore Romae deletum, Romano [1674 1Kb] pontifici [1675 1Kb] rescribi fecit [(322) 1Kb] , et honorem priscum suae civitati renovavit [1676 1Kb] . Post quem Miletus [1677 1Kb] ecclesiam rexit; post [1678 1Kb] Modestus; deinde Maximianus; post quem Fibicius [1679 1Kb] , cui successit Abrunculus [1680 1Kb] ; deinde Rusticus. Hic primo reprehensibilis, set postea [1681 1Kb] per beatum [Col. 1147A] Goarem [1682 1Kb] correctus, in ecclesia beatae Mariae quae vocatur Litus ad [1683 1Kb] martires 7 [1684 1Kb] annis reclusus [1685 1Kb] poenitentiam gessit [1686 1Kb] [(323) 1Kb] . Quo decedente, Aponoculus successit; cujus [1687 1Kb] temporibus Arvernensis [1688 1Kb] ecclesiae Illidius sacerdos exstitit [1689 1Kb] . Cujus [(324) 1Kb] fama cum per diversos ecclesiae evehitur [1690 1Kb] ascensus, etiam vicinarum urbium fines penetravit. Unde factum est ut haec gloria cum Trebirici imperatoris aures attingeret, cujus filia a [1691 1Kb] spiritu immundo vexabatur, et non inveniebatur a quo posset erui, beatum Illidium fama detexit. Et dicto citius ab imperatore directi pueri sanctum senem Arvernis [1692 1Kb] repertum Treberis regi repraesentant [1693 1Kb] ; a quo venerabiliter recipitur [1694 1Kb] . Rex de exitu infelicis conqueritur filiae. Ille vero confisus in Domino, [Col. 1147B] orationi tota [1695 1Kb] nocte incumbit [1696 1Kb] , deinde missis in os puellae digitis, nequam spiritum a [1697 1Kb] corpore abegit [1698 1Kb] obsesso. Quod miraculum imperator cernens, immensos auri argentique [1699 1Kb] cumulos sacro offert [1700 1Kb] sacerdoti. Quos ille refutans, obtinuit hoc, ut Arverna [1701 1Kb] civitas, quae [1702 1Kb] tributaria in specie triticea ac vinaria dependebat, in auro solveret, quia [1703 1Kb] cum gravi labore penui [1704 1Kb] inferebantur imperiali. Sanctus vero Illidius, impleto vitae praesentis tempore, in ipso vitae [1705 1Kb] curriculo migravit ad Christum, a suisque delatus in urbe sua est sepultus [1706 1Kb] .

[Col. 1148A] 24 [1707 1Kb] . Eo [1708 1Kb] [(325) 1Kb] tempore Theodericus [1709 1Kb] rex ex civibus Arvernis [1710 1Kb] clericos multos adduxit, quos Trebericae ecclesiae ad reddendum Domino famulatum jussit assistere. Beatum vero Gallum nequaquam passus est a se separari. Defuncto vero Aponoculo episcopo, congregati clerici [1711 1Kb] Treberici ad Theodericum regem, sanctum Gallum petebant [1712 1Kb] episcopum. Quibus ille ait: Ite et alium requirite, Gallum enim diaconum alibi habeo destinatum. Tunc eligentes [1713 1Kb] sanctum Nicetium [1714 1Kb] episcopum statuerunt, abbatem [(326) 1Kb] urbis Lemovicinae (circa ann. 530).---Cui [(327) 1Kb] successit Magnericus (circa ann. 570), discipulus ejusdem Nicetii [1715 1Kb] . Cujus [(328) 1Kb] temporibus in parrochia [1716 1Kb] Trebirorum magnae sanctitatis viri [1717 1Kb] claruerunt; videlicet [Col. 1148B] Paulus super montem Cebennam [1718 1Kb] , qui ex [1719 1Kb] ejus nomine hactenus Pauli mons [1720 1Kb] vocatur [(329) 1Kb] , Ingobertus, Disibodus [1721 1Kb] , Wandelinus [1722 1Kb] , Carilelfus [1723 1Kb] , et quidam Longobardus [1724 1Kb] nomine Vulfilaicus [1725 1Kb] , et presbiter [1726 1Kb] Bantus, ejusque [1727 1Kb] germanus nomine et opere Beatus, aliique quam [1728 1Kb] plurimi heremiticam vitam ducebant. Hic [(330) 1Kb] Magnericus episcopus templa [1729 1Kb] antiqua Dei in priscum renovavit honorem, et in honorem [1730 1Kb] beati Martini [1731 1Kb] ecclesiam construxit, unam in monte in pago Vabrensi [1732 1Kb] [(331) 1Kb] , alteram in villa quae Carta [1733 1Kb] domus dicitur [(332) 1Kb] , terciam [* 1Kb] in ipsa [Col. 1149A] urbe (333) 1Kb] , in qua et [1734 1Kb] ipse post expletum vitae suae [1735 1Kb] cursum tumulatus est [1736 1Kb] .---Cui successit Gaugericus, discipulus ejus [(334) 1Kb] , qui in castro Trebirorum [** 1Kb] fuerat educatus. Hoc 1737 1Kb] quoque mortuo, Sabaudus [1738 1Kb] pontificium [1739 1Kb] subiit. Post quem Severinus ecclesiam rexit [*** 1Kb] .---Deinde Modowaldus [1740 1Kb] [(335) 1Kb] episcopatum suscepit [1741 1Kb] temporibus [1742 1Kb] Dagoberti [1743 1Kb] (circa ann. 620). Qui videlicet Dagobertus [1744 1Kb] plurima beneficia Treberensi [1745 1Kb] ecclesiae contulit et beato Modowaldo [*1 1Kb] [(336) 1Kb] . Isdem enim pontifex in palacio [1746 1Kb] Dagoberti [1747 1Kb] , quod [1748 1Kb] vocatur Orreum [1749 1Kb] , ecclesiam [1750 1Kb] in honorem beatae Mariae virginis construxit [(337) 1Kb] ; ubi et [1751 1Kb] congregationem virginum instituit [1752 1Kb] , quarum [*2 2Kb] matres fuerunt Irmina [(338) 1Kb] et Modesta, [Col. 1149B] filiae [1753 1Kb] Dagoberti. Itemque [1754 1Kb] aliam in palacio antiquo [1755 1Kb] in suburbio sito [(339) 1Kb] congregationem constituit [1756 1Kb] , quibus matrem [*3 1Kb] Basilissam praefecit; et 1757 1Kb] ecclesiam sancti Martini [1758 1Kb] in pago Megine [1759 1Kb] [(340) 1Kb] . Item [*4 1Kb] construxit ecclesiam sancti Simphoriani ad litus Mosellae [(341) 1Kb] , ibique [1760 1Kb] congregationem virginum constituit [1761 1Kb] , quarum matrem sororem [1762 1Kb] suam Severam nomine instituit [1763 1Kb] . Hujus [1764 1Kb] temporibus Paulus inclusus supradictus migravit ad Theolegiam [1765 1Kb] [(342) 1Kb] , quod praefatus [1766 1Kb] Dagobertus [1767 1Kb] rex in suo proprio [Col. 1150A] construxerat, et ibi [1768 1Kb] aliquantulum mansit; postea vero ecclesiae [1769 1Kb] Virdunensis curam suscepit regendam [1770 1Kb] , ibique quievit. Sanctus quoque Modowaldus postquam sororem suam beatam Severam, coelesti sponso eam [1771 1Kb] vocante obeuntem, in ecclesia [1772 1Kb] sancti Simphoriani [1773 1Kb] tradidit sepulturae [1774 1Kb] , paulo post et ipse migravit ad Dominum, et in eadem ecclesia juxta eam [1775 1Kb] sepultus est [(343) 1Kb] .---Huic [1776 1Kb] successit Numerianus; cui Basinus [*5 1Kb] ; post quem 1777 1Kb] Liutwinus [1778 1Kb] , Basini [1779 1Kb] ex sorore nepos. Hic [(344) 1Kb] primo [1780 1Kb] Belgicae [1781 1Kb] Galliae dux, omnia monasteria hujus urbis largissimis [1782 1Kb] honoravit donariis et [1783 1Kb] praediis [1784 1Kb] auxit. Postea super fluvium Saroam [1785 1Kb] [(345) 1Kb] in proprio [1786 1Kb] suo congregationem monachorum [1787 1Kb] [Col. 1150B] instituit, ubi et ipse monasticae [1788 1Kb] vitae habitum suscepit. Defuncto avunculo suo Basino [1789 1Kb] episcopo successit [1790 1Kb] , electus etiam [1791 1Kb] a [1792 1Kb] Remensibus et Laudunensibus praefuit; in quibus duobus uno die, Deo praestante [1793 1Kb] , sacrorum [1794 1Kb] ordinum consecrationem celebravit. Remis obiit, et a Milone filio [1795 1Kb] et Treberensibus relatus, divino dato [1796 1Kb] indicio, ad Mediolacum [1797 1Kb] sepultus est. Post [*6 1Kb] quem Milo, filius ejus, sacerdotali functus est officio apud Trebiros et Remos, primo quidem imitator patris, deinde tirannus effectus est, nichilque in eodem [Col. 1151A] de [1798 1Kb] clericali honore vel vita nisi sola tonsura enituit [*7 1Kb] . Eo [1799 1Kb] enim [1800 1Kb] tempore (circa an. 720 sqq.) bella [(346) 1Kb] gravia [1801 1Kb] et intestina parricidalia [1802 1Kb] in hac provintia orta sunt, quando Karolus [1803 1Kb] tirannus laicis episcopatus donavit [1804 1Kb] , et [1805 1Kb] episcopos nullam potestatem habere permisit. Cum hoc Karolo Milo supradictus ad bellum profectus est, sola tonsura jam [1806 1Kb] clericus, habitu et moribus inreligiosus laicus [1807 1Kb] , et post victoriam episcopatibus Trebirorum et Remorum ab eodem Karolo donatus est. Cujus infelici tempore de his [1808 1Kb] ecclesiis multa sunt ablata [1809 1Kb] , et res ab episcopiis divisae, domus religiosorum destructae, ecclesiastica disciplina dispertita [1810 1Kb] , adeo ut clerici, sacerdotes monachi et [1811 1Kb] moniales sine lege ecclesiastica [Col. 1151B] viverent et refugia indebita haberent. Patet hujus calamitatis indicium in plurimis [1812 1Kb] Treberensis parrochiae [1813 1Kb] ecclesiis, in quibus singulis singulae fuerant [1814 1Kb] olim congregationes, quae tam a praefato Milone quam ab [1815 1Kb] aliis tirannis, ne dicam episcopis, rebus spoliatae [1816 1Kb] , vix unum presbiterum possunt sustentare [1817 1Kb] , sicut sunt [1818 1Kb] ecclesia sancti Medardi quae sita est prope cellam sancti Eucharii [(347) 1Kb] , ecclesia [1819 1Kb] super Saroam [1820 1Kb] quae dicitur [1821 1Kb] Tavena [1822 1Kb] [(348) 1Kb] , ecclesia sancti Simphoriani a beato Modowaldo constructa [(349) 1Kb] , ecclesia [1823 1Kb] in honore [1824 1Kb] sanctae Crucis jussu beatae Helenae condita [1825 1Kb] [(350) 1Kb] , ecclesia [*8 1Kb] sancti Remigii ad litus Mosellae, [ecclesia [1826 1Kb] ad palacium, ecclesia [Col. 1151C] super montem sancti Beati [1827 1Kb] , ecclesia] sancti Stephani extra castrum [1828 1Kb] Andernacum [1829 1Kb] . Forum quoque, quod erat ante portam Mediam [1830 1Kb] constitutum et frequentia comprovincialium [1831 1Kb] satis celebre et famosum, orta inter cives et negotiatores [1832 1Kb] gravi simultate [1833 1Kb] , ex eo loco in Wagasatiam [1834 1Kb] [(351) 1Kb] translatum est. Et de his actenus.

[Col. 1153B] 25 [1836 1Kb] . Zacharias [1837 1Kb] papa beatum Bonifacium [1838 1Kb] , doctrina et operatione clarum, Treberensi et Remensi ecclesiis [1839 1Kb] visitatorem [1840 1Kb] et spiritualium negotiorum provisorem constituit [1841 1Kb] [(359) 1Kb] , cum Milo tirannus res utrarumque teneret. Interea Karolus ecclesiarum destructor moritur (an. 741). De [(360) 1Kb] quo nocte quadam revelatum est [1842 1Kb] sancto Eucherio [1843 1Kb] Aurelianensi episcopo, quia [1844 1Kb] esset in [1845 1Kb] inferno inferiori. Qui accito domno Bonifacio, [Col. 1154A] Romanae sedis vicario [1846 1Kb] , aliisque boni testimonii [1847 1Kb] viris, sepulchrum [1848 1Kb] Karoli aperuit. Sublato autem lapide, serpens mirae magnitudinis exivit de sarcophago [1849 1Kb] , corpus autem Karoli non est illi inventum [1850 1Kb] . In his diebus domnus Zacharias papa audiens fidem et doctrinam domni Bonifacii, constituit eum archiepiscopum Mogontinae ecclesiae [(361) 1Kb] . Nam antea Mogontini episcopi et Colonienses [1851 1Kb] suffraganei [1852 1Kb] erant [1853 1Kb] Wormaciensium [1854 1Kb] episcoporum. Milo igitur tirannus, his ita [1855 1Kb] peractis, venationi inserviens, ab apro percussus moritur in villa quae dicitur Arno [1856 1Kb] [(362) 1Kb] primo a Treberi miliario [1857 1Kb] , ubi et sepelitur [1858 1Kb] [(363) 1Kb] (an. 753?) post 40 annos suae tirannicae [1859 1Kb] invasionis [1860 1Kb] .---Pipinus [1861 1Kb] [(364) 1Kb] vero rex suggestione cleri et plebis [Col. 1154B] Trebericae Hildolfum [1862 1Kb] , claro Nerviorum [1863 1Kb] genere ortum, in Regenesburch [1864 1Kb] autem enutritum, Trebericae metropoli [1865 1Kb] constituit episcopum [1866 1Kb] . Hic construxit ecclesiam [1867 1Kb] in honore [1868 1Kb] sancti Johannis [1869 1Kb] evangelistae, juxta cellam sancti Hilarii in campo Martio, in quam [1870 1Kb] corpus sancti Maximini de cella sancti Eucharii transtulit [(365) 1Kb] cum [(366) 1Kb] aliis 300 [1871 1Kb] martirum corporibus a Rictiovaro [1872 1Kb] passorum. Quem [1873 1Kb] [(367) 1Kb] locum et sua [1874 1Kb] suppelectile et fundis ditatum et coenobitis [1875 1Kb] repletum [Col. 1155A] [1876 1Kb] centenum numerum monachorum constituit. Quae videlicet cella [1877 1Kb] in fundo sancti Petri [1878 1Kb] constructa, episcoporum Treberensium multo tempore juri [1879 1Kb] subjacuit [(368) 1Kb] , donec unus eorum [1880 1Kb] adulatione [1881 1Kb] damnabili cuidam reginae ad nuptias eandem cellam, cum castello quod dicitur Sericum [(369) 1Kb] , dono [1882 1Kb] dedit [(370) 1Kb] , et sic deinceps a regibus [1883 1Kb] detenta est. Hic itaque [1884 1Kb] post aliquod [1885 1Kb] annos episcopatum suum relinquens, in saltu [1886 1Kb] Vosagi [* 1Kb] [1887 1Kb] cellam [1888 1Kb] sibi construxit, in qua et requievit [1889 1Kb] .---Cui successit Wiomadus [1890 1Kb] . Hic cellam sancti Goaris ad jus sancti Petri transferre conatus est (circa an. 760-791), set violentia Pipini [1891 1Kb] regis conatus ejus inpeditus est [(371) 1Kb] . Praeceptum tamen regiae auctoritatis ab [Col. 1155B] eodem Pipino super cellam sancti Maximini et aliis rebus ecclesiae Treberensis obtinuit, et [1892 1Kb] a Karolo Magno, Pipini [1893 1Kb] filio; quod [1894 1Kb] qui scire voluerit invenire poterit [** 1Kb] .---Eo mortuo 1895 1Kb] Richbodus [1896 1Kb] ordinatur episcopus; deinde Wazzo [1897 1Kb] [*** 1Kb] ; post quem 1898 1Kb] Hamularius [1899 1Kb] Fortunatus cardinalis Romanus [1900 1Kb] (an. 804-809), qui librum officiorum conscripsit [1901 1Kb] [(372) 1Kb] . Hic [(373) 1Kb] missus est [1902 1Kb] a Karolo Magno Constantinopolim propter pacem cum Michahele [1903 1Kb] imperatore firmandam. Qui etiam [1904 1Kb] Karolus multum marmor [1905 1Kb] et museum [1906 1Kb] plurimum [Col. 1156A] de Treberi [1907 1Kb] ad [1908 1Kb] Aquis palacium vexit, et beato Petro ad vicissitudinem munera [1909 1Kb] dedit [1910 1Kb] [(374) 1Kb] .---Post [1911 1Kb] Fortunatum Trebirorum [1912 1Kb] ecclesiae Hetti praefuit (an. 814?), abbas Mediolacensis [1913 1Kb] . Hic [(375) 1Kb] ammonitus [1914 1Kb] in visua sancto Materno, in 23o anno Ludowici [1915 1Kb] imperatoris asportavit corpus sancti Castoris de loco qui vocatur [1916 1Kb] Cardena ad Confluentiam ad monasterium quod ipse construxerat, et 5 [1917 1Kb] Idus Decembris consecravit in honore sancti Castoris [1918 1Kb] et omnium confessorum, et post consecrationem sanctum corpus in ecclesia recondidit [(376) 1Kb] , ibique Ludowicus [1919 1Kb] imperator multa dona praesentavit. Dicunt eum [1920 1Kb] aliqui [1921 1Kb] res ecclesiarum sancti Eucharii et sancti Liutwini [1922 1Kb] [(377) 1Kb] principibus [Col. 1156B] suis in beneficium tradidisse. Post 30 [1923 1Kb] annos sui sacerdotii obiit, et sepultus est [1924 1Kb] in monasterio sancti Eucharii ante altare sancti Johannis baptistae in absida [1925 1Kb] aquilonali [1926 1Kb] ; ad cujus dexteram [1927 1Kb] in altera absida requiescit vir magne [1928 1Kb] in germinis nobilitate [1929 1Kb] clarus [**** 1Kb] , nomine Ruotgaudus [1930 1Kb] [(378) 1Kb] .

[Col. 1157A] 26 [1931 1Kb] . Anno dominicae incarnationis 851 [847] [1932 1Kb] [(382) 1Kb] cathedram Hetti [1933 1Kb] Tietgaudus [1934 1Kb] obtinuit. Hic [(383) 1Kb] simplex seductus est a Lothario [1935 1Kb] imperatore et [1936 1Kb] adultero et Guntero [1937 1Kb] Coloniensi [Col. 1157B] archiepiscopo [1938 1Kb] , et consensit in dejectione [1939 1Kb] Tietbergae [1940 1Kb] uxoris [1941 1Kb] ejusdem Lotharii falso accusatae [1942 1Kb] ; immo definivit in sinodo, quod scilicet [1943 1Kb] ipsa fuisset confessa [1944 1Kb] semetipsam fratris [1945 1Kb] germani incestuoso pollutam [1946 1Kb] fuisse concubitu. Hanc enim falsam infamiam Lotharius cum his episcopis composuerat, cupiens hoc modo reginam abjicere et Waldradam [* 1Kb] [1947 1Kb] , quam ipse adolescens concubinam habuerat, in regnum assumere. Quod cum judicio episcoporum adeptus fuisset, Tietgaudus [1948 1Kb] et Gunterus a papa Nicolao [1949 1Kb] Romam [1950 1Kb] pro his causis evocati sunt, ibique omni ecclesiastica dignitate privati [1951 1Kb] depositi sunt [** 1Kb] . Cumque iterum atque [1952 1Kb] tertio sedem apostolicam restitutionis gratia adissent [(384) 1Kb] et non profecissent [Col. 1157C] [1953 1Kb] , novissime Nicolao papa [1954 1Kb] defuncto, Adrianus successit, cujus [(385) 1Kb] liberalitate [1955 1Kb] Tietgaudus [Col. 1158A] in monasterio sancti Gregorii [1956 1Kb] mansionem suscepit. Cui sanctus Gregorius in [1957 1Kb] somnis apparens, monuit semel et iterum, ut recederet et mansionem sancti [1958 1Kb] perturbare [1959 1Kb] , quod illicitum esse [1960 1Kb] ipse Gregorius disposuit, desineret; et [cum [1961 1Kb] ] hoc facere Tietgaudus dissimularet, tertio correptus [1962 1Kb] de inobedientia et de [1963 1Kb] fatigatione apostolica---apparuerat enim sibi [1964 1Kb] ductu [*** 1Kb] dexterae manus, levitico [1965 1Kb] Petro praeeunte [1966 1Kb] cum lumine, beatus Andreas apostolus---responsum accepit, quod a momentanea quidem [1967 1Kb] morte liberaretur [1968 1Kb] , set patria cum suis omnibus [1969 1Kb] privaretur. Quod cum omnibus quibus potuit revelaret, et aliud ospitium [1970 1Kb] a pontifice inpetrare non potuisset [1971 1Kb] , apud Sabinos concedens [Col. 1158B] [1972 1Kb] , eodem anno cum [(386) 1Kb] Guntero et [1973 1Kb] suis omnibus [1974 1Kb] vita privatus est [(387) 1Kb] . Lotharius [1975 1Kb] imperator apud [1976 1Kb] Placentiam [1977 1Kb] divinitus percussus moritur (an. 869). Cum quo [1978 1Kb] pariter totum regnum, quod ex ejus nomine Lotharium [1979 1Kb] appellatur, corruit. Castellum [(387*) 1Kb] etiam [1980 1Kb] Lotharii non longe a Treberis [1981 1Kb] super Saroam ex illo tempore [1982 1Kb] desertum est. Anno [1983 1Kb] 6o Tietgaudi Treberis visus est canis sedere [1984 1Kb] super cathedram ejus [(388) 1Kb] .

[Col. 1159A] 27 [1985 1Kb] . Anno dominicae incarnationis [1986 1Kb] 868, [1987 1Kb] Bertolfus [1988 1Kb] abbas Mediolacensis [1989 1Kb] fit episcopus [1990 1Kb] Treberis [1991 1Kb] consanguineus Adventu [1992 1Kb] , tunc temporis Mettensis [1993 1Kb] episcopi. Qui [(389) 1Kb] Adventius cum Lotharium regem in Placentia [1994 1Kb] mortuum cognovisset, Karolum fratrem ejus, qui in Provincia regnabat, Mettis [1995 1Kb] evocatum, adjuncto sibi cum aliis episcopis [1996 1Kb] Hincmaro Remensi archiepiscopo, regem Lotharingiae et [1997 1Kb] Provinciae consecravit [1998 1Kb] (an. 869) cognatoque suo Bertolfo [1999 1Kb] ut daret archiepiscopatum [2000 1Kb] obtinuit. Hic villam quae Martia [2001 1Kb] dicitur [(390) 1Kb] de manu regia comparavit. Anno 5 Bertolfi [2002 1Kb] moritur Adventius Mettensis [2003 1Kb] episcopus. Walo [2004 1Kb] ei substituitur [2005 1Kb] ; cui ordinationis suae [2006 1Kb] anno 2 transmissum [2007 1Kb] [Col. 1159B] est pallium a Johanne papa cum litteris docentibus quibus hoc festis foret usurus [(391) 1Kb] . Bertolfus vero metropolitanus [2008 1Kb] audiens Walonem in die [2009 1Kb] sancto paschae cum pallio procedere, missis litteris Treberis [2010 1Kb] evocatum percunctatus est, quando vel quomodo vel a quo procedere cum pallio sibi [2011 1Kb] fuerit concessum. Walo lecto in auribus [2012 1Kb] omnium qui [2013 1Kb] aderant quod [2014 1Kb] sibi a papa transmissum [2015 1Kb] fuerit [2016 1Kb] de usu pallii privilegium, asseruit [(392) 1Kb] , non se primum set quintum fuisse, quem apostolica [2017 1Kb] sedes hoc [2018 1Kb] honore dignata sit sublimare, salva tamen in [2019 1Kb] omnibus metropolitano [2020 1Kb] subjectione, primum [2021 2Kb] Urbitium, secundum Pipini regis ex sorore nepotem Crodegangum [2022 1Kb] tertium [Col. 1159C] Angelramnum, quartum Druogonem [2023 1Kb] , Karoli [2024 1Kb] [Col. 1160A] Magni [2025 1Kb] imperatoris filium. Bertolfus [2026 1Kb] his assertionibus non satisfactus [2027 1Kb] , capitulo [2028 1Kb] canonum lecto, quo asseritur [2029 1Kb] nulli suffraganeorum novum et [2030 1Kb] quod non ab omnibus in ecclesia sua praedecessoribus [2031 1Kb] non [2032 1Kb] habebatur [2033 1Kb] , absque [2034 1Kb] metropolitani [2035 1Kb] sui consilio et licentia praesumendum, interdixit ei, per sanctam [2036 1Kb] quam [2037 1Kb] in omnibus ecclesiasticis negotiis sibi [2038 1Kb] deberet obedientiam, ne [2039 1Kb] ulterius, nisi ab eo petita et concessa licentia, pallio uteretur. Cumque Walo [2040 1Kb] apostolicam auctoritatem praetenderet, archiepiscopus [2041 1Kb] metropolitanorum privilegia [2042 1Kb] defenderet, grandis utrimque conflata [2043 1Kb] est inimicitia. Hincmarus [2044 1Kb] igitur reverentissimus Remorum archiepiscopus et eloquentia clarus [2045 1Kb] , audiens dissidentiam [Col. 1160B] hanc [2046 1Kb] , epistolam Waloni transmisit [(393) 1Kb] sapientiae ac sani [2047 1Kb] consilii sale [2048 1Kb] conditam, per quam eum [2049 1Kb] ad metropolitani sui instruxit obedientiam, et sic restituit concordiam. Fuit enim [2050 1Kb] iste Bertolfus [2051 1Kb] multum acer et inpatiens in [2052 1Kb] talibus suffraganeorum suorum praesumptionibus, et suae ecclesiae privilegium [2053 1Kb] non passus est in aliquo temerari [2054 1Kb] . Nam litteras Romani pontificis pro eadem Walonis [2055 1Kb] praesumptione necnon [2056 1Kb] pro episcopi Virdunensis [2057 1Kb] contra suam voluntatem ordinatione [2058 1Kb] sibi [2059 1Kb] transmissas suscipere noluit [2060 1Kb] .---Anno episcopatus ejus 12 [2061 1Kb] coelestis vindicta venit super Lotharingiam [2062 1Kb] , regnum Lotharii [2063 1Kb] supradicti regis adulteri et excommunicati. [Col. 1160C] Denique Nortmanni [2064 1Kb] , qui ante complure [Col. 1161A] annos exierant et civitatem Namnetis [2065 1Kb] combusserant [2066 1Kb] , [(394) 1Kb] episcopumque ejus sabbato [2067 1Kb] sancto paschae, dum fontes benediceret, cum clero [2068 1Kb] suo trucidaverant, Andegavis, Turonis, Pictavis, Leodium [(395) 1Kb] , Trajectum [2069 1Kb] , Tungrim [2070 1Kb] , Coloniam, Bunnam [2071 1Kb] , Tulpiacum [2072 1Kb] , Juliacum [2073 1Kb] , Niusa [2074 1Kb] , Aquis, Hindam [2075 1Kb] , Malmundarium [2076 1Kb] , Stabulaus, Prumiam, Numago [2077 1Kb] , regium castrum, igne et ferro adnichilaverunt. Treberici [(396) 1Kb] ergo [2078 1Kb] inito cum sapientioribus consilio, quicquid in civitate ecclesiastici census vel ornatus fuerat, in subterraneis occulunt [2079 1Kb] specubus, sarcophaga [2080 1Kb] etiam sanctorum altius terrae immergunt [2081 1Kb] , ne sanctorum [2082 1Kb] reliquiae ludibrio essent barbarorum vesaniae. Erat [(397) 1Kb] itaque in monasterio sancti Paulini [Col. 1161B] cripta, ubi circa ipsius sancti sarcophagum [2083 1Kb] ferreis catenis suspensum [2084 1Kb] 13 jacebant corpora martirum, quorum nomina [2085 1Kb] aureis litteris in ejusdem criptae parietibus erant descripta. Religiosi igitur [2086 1Kb] qui tunc erant Christiani, timentes, ne per hujus scripturae indicium ludibrio, ut dictum est, fierent hostibus sarcophaga [2087 1Kb] vel ipsa [2088 1Kb] ossa martirum, salubre iniere [2089 1Kb] consilium, ut scilicet ablatis de parietibus litteris nomina eorundem martyrum, insuper qui fuerint, unde venerint, quando [2090 1Kb] quomodo a quo occisi sunt [2091 1Kb] , in plumbea scriberetur tabula, ubi quandoque possent inveniri [2092 1Kb] , et horum nominum [2093 1Kb] translationis causam [2094 1Kb] et martirum nomina et merita. Taliter autem scripserunt in tabula [2095 1Kb] plumbea [(398) 1Kb] : In hac cripta jacent [Col. 1161C] [* 4Kb] corpora sanctorum quorum nomina haec sunt, Palmacius, Maxentius, Constantius [2096 1Kb] , Crescentius, Justinus, Leander, Alexander, Sother, Hormisda [2097 1Kb] , Papirius, Constans, Jovianus. Corpus quoque sancti Eucharii et reliquorum [2098 1Kb] ibidem sepultorum altius terrae infoderunt. Idem fecerunt [2099 1Kb] de aliis circa urbem sepultis [2100 1Kb] .

[Col. 1163B] 28 [2101 1Kb] . Anno Dominicae incarnationis 880 [882] [2102 1Kb] [(399) 1Kb] defuncto Ludowico [2103 1Kb] imperatore, Nortmanni [2104 1Kb] [(400) 1Kb] , audita ejus morte, cum omnibus viribus [2105 1Kb] exeuntes, urbem Trebirorum Non. [2106 1Kb] Aprilis, die sacratissimo [2107 1Kb] coenae Domini, occupaverunt, Bertolfo episcopo cum quibusdam civibus fuga lapso [2108 1Kb] . In [(401) 1Kb] qua usque an sanctum [2109 1Kb] diem Paschae fessa ab itinere corpora recreantes, omne territorium urbis circumquaque usque ad solum [Col. 1163C] demoliti sunt, omnes quoque [2110 1Kb] quos intra et [2111 1Kb] extra urbem reperierunt [2112 1Kb] gladio occiderunt, ipsamque urbem et monasteria [2113 1Kb] omnia igne succenderunt [Col. 1164A] [2114 1Kb] . Cumque [(402) 1Kb] etiam [2115 1Kb] monasterio sancti Paulini ignem multotiens injecissent, sed divinitus extingueretur, catenas ferreas quibus sarcophagum [2116 1Kb] ejus pendebat [2117 1Kb] confregerunt; set tamen sarcophagum catenis confractis [2118 1Kb] nequaquam altius terrae insedit, set in aere pendens remansit, donec post multos annos a quibusdam infidelibus depressum subsedit, non sine vindicta in eos transfusa. Quicumque enim huic sacrilegio manibus [2119 1Kb] deservierunt, singulas infirmitatum plagas susceperunt. Igitur Nortmanni, civitate [2120 1Kb] omni exusta et desolata, Mettim [2121 1Kb] [(403) 1Kb] properare disponunt. Quod cum [2122 1Kb] comperisset [2123 1Kb] ejusdem [2124 1Kb] urbis antistes Walo, adjuncto [2125 1Kb] sibi Bertolfo [2126 1Kb] episcopo Treberensi [2127 1Kb] et Adalardo [2128 1Kb] comite, ad [Col. 1164B] [2129 1Kb] Remiche [(404) 1Kb] ultro illis obviam ad pugnam procedit [2130 1Kb] . Inito certamine, Nortmanni [2131 1Kb] vicerunt, Walo episcopus [2132 1Kb] ibi cecidit, Bertolfus [2133 1Kb] cum ceteris fugit. Eodem anno (883) Bertolfus archiepiscopus [2134 1Kb] migravit [2135 1Kb] ad Dominum.---Cui successit [2136 1Kb] Radbodus [2137 1Kb] , abbas [2138 1Kb] de Mediolaco [2139 1Kb] , venerabilis antistes [2140 1Kb] [(405) 1Kb] , et [2141 1Kb] eodem anno Robertum [2142 1Kb] in [2143 1Kb] Mettis [2144 1Kb] episcopum consecravit. (An. 889+917.) Hic adquisivit abbatiam sancti Servatii quae dicitur Mastreth [2145 1Kb] ab Arnolfo imperatore [* 2Kb] , deinde etiam 2146 1Kb] a Ludowico [2147 1Kb] imperatore haec castella obtinuit [2148 1Kb] , Sericum et Orkesvels [2149 1Kb] [(406) 1Kb] cum villis sibi subjacentibus [2150 1Kb] . [** 2Kb]

[Col. 1165B] 29 2153 1Kb] . Deinde Rutpertus [2154 1Kb] [(412) 1Kb] extitit [*1 1Kb] (an. 931); qui *2 2Kb] corpus sancti Severi, de quo in libro [Col. 1165C] 2155 1Kb] dialogorum [(413) 1Kb] legitur, de Italia transtulit, quod per Mosellae fluminis alveum, divino famulante nauclero, transvectum [2156 1Kb] , in loco qui Hattonis [2157 1Kb] portus [(414) 1Kb] dicitur appulit, ubi a fratribus a [2158 1Kb] monasterio [2159 1Kb] sancti Martini de pago nomine Megine [Col. 1166A] [(415) 1Kb] susceptus et in eodem monasterio honorifice [2160 1Kb] conditus est.---Post Rutpertum [2161 1Kb] Heinricus [2162 1Kb] ecclesiae praefuit (an. 956); qui regulares officinas [2163 1Kb] et claustrum circa majorem ecclesiam construxit, et vigorem [2164 1Kb] regularis conversationis ibidem exercere [2165 1Kb] decrevit, forum in [2166 1Kb] loco quo nunc [2167 1Kb] esse videtur instituit [(416) 1Kb] . Affuit Romae cum Ottone [2168 1Kb] (an. 963) in damnando magum, non papam Johannem [2169 1Kb] . Item [2170 1Kb] Otto abbatiam supradictam potestate [2171 1Kb] de hac ecclesia tulit, et aliam [2172 1Kb] quae dicitur Horrea, quasi [2173 1Kb] sua, esset, pro Mastreth [2174 1Kb] huic ecclesiae delegavit [(417) 1Kb] , cum [2175 1Kb] ad eum nichil pertinuerit. Heinricus [*3 1Kb] episcopus in Italia obiit 2176 1Kb] (an. 964, Jul. 2).---Cui Theodericus [2177 1Kb] successit [*4 1Kb] ; qui corpus decessoris [2178 1Kb] sui [Col. 1166B] Treberim relatum in cimiterio majoris ecclesiae sepelivit; privilegia [2179 1Kb] suae ecclesiae renovavit et auxit [2180 1Kb] [*5 2Kb] . *6 1Kb] . Romae cellam 2181 1Kb] quatuor Coronatorum cum omnibus appendiciis suis sibi suisque successoribus in perpetuum acquisivit [2182 1Kb] [*7 1Kb] . Sub eo regulares canonici in ecclesia sancti Petri esse desierunt. Sepultus *8 1Kb] est 2183 1Kb] in cimiterio sancti Eucharii (an. 977, Jun. 5).---Cui successit aeternae memoriae Eckebertus [2184 1Kb] [*9 3Kb] , nobilitate et virtute insignis 2185 1Kb] . Hic ecclesiam suam, paganorum et [2186 1Kb] Christianorum rapina [2187 1Kb] exinanitam, largissima liberalitate [2188 1Kb] ditavit, aureis et argenteis crucibus, plenariis [2189 1Kb] , casulis, dalmaticis [2190 1Kb] , tunicis, palliis, cappis, velis cortinisque [2191 1Kb] et possessionibus [Col. 1166C] auxit; monasteria [2192 1Kb] urbis, rapina comprovincialium [2193 1Kb] praediis exaustas [2194 1Kb] , recollectis ubique manu potestativa possessionibus, reparavit [(418) 1Kb] ; abbatiam [2195 1Kb] sancti Servatii dono [2196 1Kb] secundi [(419) 1Kb] Ottonis [2197 1Kb] recepit. Jejunium [*10 1Kb] in sua parrochia 2198 1Kb] [Col. 1167A] tercia post pascha ebdomada fieri praecepit [(420) 1Kb] , corpus [2199 1Kb] sancti Celsi confessoris in cimiterio sancti Eucharii [2200 1Kb] repperit [(421) 1Kb] [*11 10Kb] . Adveniente quondam 2201 1Kb] festivitate [2202 1Kb] sancti Eucharii, ipse pro celebrando ibidem divino officio ad ejus monasterium perrexit. Cumque post [2203 1Kb] expleta missarum [2204 1Kb] sollempnia a fratribus obnixe [2205 1Kb] peteretur cibi potusque [2206 1Kb] karitatem sumere, ne eis onerosum fortasse existeret si tanta comitatus ambitione ibidem reficeretur [2207 1Kb] , coepit oblatam [2208 1Kb] a fratribus karitatem omnino [2209 1Kb] refutare et reditum suum in [2210 1Kb] urbem maturare. Cumque venisset ad fluvium [2211 1Kb] Oleviam [2212 1Kb] , coepit infirmitate gravi deficere, nec mora ad suam sedem [2213 1Kb] veniens [2214 1Kb] , diem clausit extremum [2215 1Kb] . (an. 993, Dec. 9) Sepultus est ibidem [Col. 1167B] in [2216 1Kb] parva ecclesia [(422) 1Kb] , quam ipse construxerat [2217 1Kb] in honore sancti Andreae [2218 1Kb] [*12 1Kb] .

[Col. 1171C] 30. 2287 1Kb] Huic successit Liudolfus [2288 1Kb] [* 1Kb] . Eo 2289 1Kb] pontificante, praefuit in monasterio [2290 1Kb] sancti Paulini praepositus nomine Adelbero, de Lucelenburch [2291 1Kb] ortus, vir potens et dives, habens castella [Col. 1172A] [2292 1Kb] haec: Sarburch [2293 1Kb] , Berencastel [2294 1Kb] et [2295 1Kb] Rutiche [2296 1Kb] [(441) 1Kb] ; qui inito [2297 1Kb] cum Liudolfo archiepiscopo [2298 1Kb] pravo consilio, ecclesiam [2299 1Kb] sancti Simphoriani, quae abbatibus sancti Martini subjacebat, partim vi, partim dolo [2300 1Kb] sibi vendicavit, episcopo, proh dolor! sibi [2301 1Kb] consentiente, et deinceps [2302 1Kb] eam Sancto [2303 1Kb] Paulino retinuit. Liudolfo [2304 1Kb] autem defuncto [2305 1Kb] (an. 1008, Apr. 7), ea fiducia qua [2306 1Kb] sua [2307 1Kb] soror Heinrico Claudo [2308 1Kb] imperatori nupta fuerat, episcopatum invasit [2309 1Kb] , milites [2310 1Kb] in sua sacramenta jurare coegit, palatium quod situm est in eadem [2311 1Kb] urbe occupavit, pontem quoque Mosellae turribus munivit. Heinricus [2312 1Kb] autem imperator Meingaudo [2313 1Kb] episcopatum [2314 1Kb] dedit, praeposito ecclesiae [2315 1Kb] Mogontinae; [Col. 1172B] qui cum pararet [2316 1Kb] potentiae Adelberonis resistere, 80 [2317 1Kb] mansos de rebus Sancti Martini Ravengero [2318 1Kb] de Madelberch [2319 1Kb] [(442) 1Kb] et [2320 1Kb] Udelberto [2321 1Kb] de Stalle [2322 1Kb] in beneficium dedit, nec tamen praevaluit. Tunc [(443) 1Kb] Heinricus [2323 1Kb] imperator cum exercitu Treberim venit et palatium obsedit a Dominica post Albas usque ad Kal. Septembris (an. 1008, Apr. 4, Sept. 1). Qua obsidione non solum regio in circuitu urbis undique vastata est [2324 1Kb] [set [2325 1Kb] ] ipsa quoque [2326 1Kb] civitas, quae jam [2327 1Kb] post vastationem Nortmannicam aedibus exornata [2328 1Kb] et [2329 1Kb] aliquatenus fuerat inhabitata, in pristinam solitudinem est [2330 1Kb] redacta. Non solum denique obsessores, set [2331 1Kb] et ipsi palatini obsessi frequentibus eruptionibus [2332 1Kb] ipsos obsessores et [2333 1Kb] finitima [Col. 1172C] palatii [2334 1Kb] populabantur. Una die de vertice Jurani [2335 1Kb] montis multitudo boum [2336 1Kb] et ovium ad servitium imperatoris adducta [2337 1Kb] cum praesidio militum [2338 1Kb] descendit. Quod palatini ex [2339 1Kb] arce prospicientes, eruptione [2340 1Kb] subito facta, boves et [2341 1Kb] oves praesidio [2342 1Kb] eorum fugato, ante se in [Col. 1173A] palatium compulerunt. Quos Caesariani milites persecuti, apertis portis simul cum illis [2343 1Kb] palatium irruperunt. Nec mora, palatini ex abdito portas clauserunt, [2344 1Kb] , omnesque qui irruperant, missis ex [2345 1Kb] arce lapidibus, alios occiderunt, alios graviter sauciaverunt, reliquos ceperunt. Tunc imperator ex materia domorum urbanarum machinas circa palatium usque ad arces praecepit erigi, quo facilius posset palatinos ex ipsa machinarum aequa palatio altitudine angustare [2346 1Kb] . Hae [2347 1Kb] quoque, palatinis fortiter [2348 1Kb] repugnantibus, igne [2349 1Kb] inmisso vel succensae vel dirutae [2350 1Kb] sunt. Caesar ergo [2351 1Kb] cum nequaquam proficeret in ejus expugnatione, ad [2352 1Kb] Kal. Septemb. [2353 1Kb] profectus, pontem dejici jussit, quem custodiae [2354 1Kb] Adelberonis [Col. 1173B] optinuerant, et Megingaudo [2355 1Kb] episcopatum confirmavit. Qui usque ad finem vitae suae in castello Confluentia episcopatum administravit. Adelberone supradicto [2356 1Kb] invasore maximam episcopii familiam retinente. Tandem circa finem Megingaudi [2357 1Kb] , gravi infirmitate depressus, omnia Megingaudo [2358 1Kb] reddidit [2359 1Kb] , sed palatium sibi [2360 1Kb] retinuit.---Obeunte Megingaudo [2361 1Kb] (an. 1015, Dec. 23), Heinricus imperator Popponem [2362 1Kb] in Babenberch [2363 1Kb] educatum ad offensam Adelberonis praesulem constituit [2364 1Kb] , ita dicens: Talem virum debeo dirigere, qui tuae vesaniae sufficiat resistere. Igitur Adelbero [2365 1Kb] tandem sera [2366 1Kb] poenitentia tactus, nec valens vires Popponis sufferre, suplex eidem factus, [Col. 1173C] palatium et sua castella et omnia sua contradidit [(444) 1Kb] , et deinde in monasterio sancti Paulini usque ad [2367 1Kb] finem vitae [2368 1Kb] permansit. Heinricus [2369 1Kb] [** 1Kb] vero imperator ob ea [2370 1Kb] quae civitati patravit incommoda tabulam ex auro et argento et lapidibus preciosis metallizatam [2371 1Kb] equalis [2372 1Kb] secundum altare [2373 1Kb] [Col. 1174A] sancti Petri magnitudinis [2374 1Kb] ad satisfaciendum Sancto Petro direxit [2375 1Kb] .

31. [2376 1Kb] Anno Dominicae incarnationis 1015 [2377 1Kb] Poppo [2378 1Kb] archiepiscopus [2379 1Kb] Trebirorum ordinatur. Hic saepius occupatus in expeditione et procinctu militum, quaedam de Sancto Paulino tulit [Col. 1174B] [2380 1Kb] , de palatio etiam 60 monialium praebendas militibus [2381 1Kb] in beneficium distribuit [2382 1Kb] , Berencastel [2383 1Kb] quondam Adelberonis praedonibus defensum destruxit, aliud quoque castellum Adelberti cujusdam tyranni [2384 1Kb] , quod [2385 1Kb] dicebatur Sckiva [2386 1Kb] [(446) 1Kb] ad terram dejecit. Qui videlicet Adelbertus castellum Treberis quondam in honore [2387 1Kb] sanctae [2388 1Kb] crucis constructum [2389 1Kb] [(447) 1Kb] possidebat. Inde [2390 1Kb] frequenter cum multitudine militum erumpens ad curiam [2391 1Kb] episcopi, quidquid ibi ad ejus obsequium parabatur [2392 1Kb] violenter auferens abducebat. Cujus rei ignominia confusus episcopus, videlicet quod [2393 1Kb] hostem cottidianum sibi tam proximum ob munitionem castelli [Col. 1174C] non posse debellare, multis [2394 1Kb] ad amicos suos habitis querimoniis, ad hujuscemodi [2395 1Kb] infamiam depellendam [2396 1Kb] consilium et auxilium coepit inquirere. Erat [2397 1Kb] in exercitu [2398 1Kb] ejus vir potens divitiis et viribus [2399 1Kb] fortis, nomine Sicko [2400 1Kb] , qui promisit se temptaturum, si quo modo [2401 1Kb] posset [2402 1Kb] [Col. 1175A] hujus mali invenire medicamentum. Episcopo [2403 1Kb] sibi satis congratulante [2404 1Kb] , egreditur ille [2405 1Kb] cupiens quae spoponderat adtemptare [2406 1Kb] . Quadam die pergit [2407 1Kb] ad portam castelli, pulsans [2408 1Kb] fores [2409 1Kb] , rogat [2410 1Kb] sibi ab [2411 1Kb] Adelberto [2412 1Kb] ad refocilandum poculum [2413 1Kb] [(448) 1Kb] mitti; quod cum [2414 1Kb] celeriter allatum fuisset et ebibisset [2415 1Kb] , nuncium [2416 1Kb] alloquitur [2417 1Kb] : Domino tuo, ait [2418 1Kb] , ex mea parte magnas gratias [2419 1Kb] nunciato, pariter et haec verba narrare curato, quod vita sospite hoc sibi [2420 1Kb] poculum grata voluntate citissime [2421 1Kb] rependere studebo. Et his dictis abiit. Captato [2422 1Kb] deinde oportuno [2423 1Kb] tempore, 30 hamas [2424 1Kb] praeparat, in quibus singulis singulos milites electos loricatos [2425 1Kb] et [2426 1Kb] galeatos ensibusque praecinctos [2427 1Kb] collocat, et [2428 1Kb] desuper [Col. 1175B] lintheis opertas [2429 1Kb] funes [2430 1Kb] , quibus vectes [2431 1Kb] ad portandum [2432 1Kb] eas insererentur [2433 1Kb] , componit. Deinde 60 [2434 1Kb] viros nichilominus electos et plebeia veste [2435 1Kb] amictos, ensibusque [2436 1Kb] eorum in hamas [2437 1Kb] reconditis [2438 1Kb] , gestatores constituit, nulloque [2439 1Kb] hominum hujus fraudis praeter [2440 1Kb] praedictos viros [2441 1Kb] conscio, ipse Sicko [2442 1Kb] cum his et aliis paucis militibus vallatus ad castellum tendit [2443 1Kb] ; fores [2444 1Kb] pulsavit. Servo sciscitante quis sit et quid velit: Dic, ait, domino tuo, me sibi vinum magnae [2445 1Kb] dilectionis gratia olim promissum deferre, quando ipsum non piguit mihi sitienti [2446 1Kb] poculum dirigere. Servo renuntiante [2447 1Kb] , Adelbertus jussit viros intromitti. Quibus ingressis et hamas coram Adelberto [2448 1Kb] [Col. 1175C] in terram simul ponentibus [2449 1Kb] , post eos Sicko subintrat [2450 1Kb] , jubet auferri linthearum [2451 1Kb] velamina, rogat [2452 1Kb] Adelbertum suscipere dilectionis munera. Portitores [2453 1Kb] , sicut erant docti, uno momento pariter omnia [2454 1Kb] hamarum velamina dejiciunt, gladios suos [2455 1Kb] diripiunt [2456 1Kb] ; insidiae de hamis exiliunt [2457 1Kb] , gladios [2458 1Kb] stringunt, fortiter undique feriunt, ipsumque [2459 1Kb] Adelbertum obtruncant, ceteros aedituos [Col. 1176A] crudeliter mactant, castellum in solitudinem redigunt [2460 1Kb] . Sicko a Poppone pro victoria [2461 1Kb] beneficiis illustratus est [2462 1Kb] [*1 3Kb] .---Hic Poppo ecclesiam sancti Petri jam collapsam reparavit, et in honore sancti Martini 2463 1Kb] , translatis in eam [2464 1Kb] partim [2465 1Kb] reliquiis ejus, dedicavit, turrimque [2466 1Kb] ibidem construxit [(449) 1Kb] ; Sancto [2467 1Kb] Euchario quaedam bona delegavit, quaedam ablata restituit. Sanctus Symeon [2468 1Kb] solitarius super [2469 1Kb] nigram portam Treberis claruit; ubi et requievit [2470 1Kb] . Popo archiepiscopus ibi congregationem [clericorum [2471 1Kb] ] instituit [(450) 1Kb] ; ubi et ipse ad pedes scilicet [2472 1Kb] sancti Symeonis postmodum requievit (an. 1047).


[Col. 1177A] Hujus textus continuationem additamenti nomine inscriptam infra edidi.

32. Cui Eberhardus [2482 1Kb] successit. Hic privilegia [2483 1Kb] suae ecclesiae apud papam renovavit [(453) 1Kb] , ipsum papam [2484 1Kb] Treberis cum honore suscepit (an. 1049), multa praedia acquisivit, pro quibus redimendis amplius quam mille talenta de sacrario tulit. Hic aliquando dum dioeceses [2485 1Kb] circuiret, a Cunrado [2486 1Kb] comite de Lucelenburch [2487 1Kb] captus est, vestimenta sacerdotalia [2488 1Kb] a militibus direpta, pallium discissum, corpus Dominicum violatum et in terram [2489 1Kb] projectum, crisma unctionis effusum est, episcopus ad [2490 1Kb] Lucelenburch [2491 1Kb] in [2492 1Kb] custodiam [Col. 1177B] delatus est [2493 1Kb] . Treberi nichil eorum quae ad divinum officium pertinent [2494 1Kb] celebrare voluerunt, donec Romanum pontificem de hac re per internuncios [2495 1Kb] interpellarent. Interim Cunradus [2496 1Kb] comes compulsus a plurimis episcopum dimisit [2497 1Kb] . Romanus pontifex Cunradum excommunicavit et Eberhardo [2498 1Kb] absolvendum [2499 1Kb] commisit [2500 1Kb] . Qui tandem penitens Treberim venit, et humiliter a summo [2501 1Kb] pontifice absolutionem petiit et inpetravit, et ad satisfactionem quaedam bona Sancto Petro contradidit [2502 1Kb] . Eo [2503 1Kb] tempore (an. 1053) Heinricus [2504 1Kb] imperator corpus sancti Valerii de Treberis transtulit [2505 1Kb] ad Goslar, et [2506 1Kb] econtra [2507 1Kb] curtim [2508 1Kb] Vilmar [2509 1Kb] Sancto Euchario tradidit [2510 1Kb] [(454) 1Kb] . [Col. 1177C] Eberhardus [2511 1Kb] [episcopus [2512 1Kb] ] turrim a Poppone inceptam perfecit [2513 1Kb] . Sabbato sancto [2514 1Kb] Paschae (Apr. 15, an. 1066) post expletum divinum [2515 1Kb] officium in sacrario [2516 1Kb] , sicut paratus [2517 1Kb] erat, obiit. [Col. 1178A] Sepultus est [2518 1Kb] in monasterio sancti Paulini.

33. Quo [2519 1Kb] defuncto, Anno Coloniensis episcopus, quem tutorem regni et filii sui Heinrici [2520 1Kb] Heinricus supradictus imperator constituerat, quendam clericum suum nomine Cuonem [2521 1Kb] episcopum ordinans, Treberim direxit. Quod cum didicisset Trebirorum praeses [2522 1Kb] Theodericus [2523 1Kb] nomine, congregata hostili manu, apud castrum quod Bideburch [2524 1Kb] dicitur eum vinctum tenuit, ac non multo post probrosa morte occidit (an. 1066). Cujus [2525 1Kb] passionem quisquis scire voluerit in promptu est [(455) 1Kb] ---His [2526 1Kb] ita peractis [2527 1Kb] Udo Suevus [2528 1Kb] nobilis [(456) 1Kb] episcopatum suscepit. Quo decedente Eilbertus [2529 1Kb] omni [2530 1Kb] bonae memoriae dignus subrogatur episcopus (an. 1077). Hic ecclesias undique [Col. 1178B] in episcopio suo dirutas [2531 1Kb] secundum suum posse reedificavit; ac [2532 1Kb] non multo post de medio ablatus, Bruno successit episcopus (an. 1101)


Codex 1 alia manu addit [2533 1Kb] .

In cujus diebus multe clades ac dissensiones in toto regno contigerunt, de quibus ipse inmunis consilio et actibus non extitit. Cum hic autem decederet (an. 1124), Godefridus majoris ecclesie decanus subrogatur episcopus; sed postmodum a suis incusatus de Symonia ejectus est, et Meginero cedit episcopatus (an. 1127).


Codex 2 addit:

Post hunc Godefridus, qui de Symonia convictus depositus est. Huic successit Meginherus, qui Romam [Col. 1178C] profectus a quodam Cunrado tyranno captus est et in captivitate diversis tormentis enecatus (an. 1129). Post hunc Adelbero Metensis successit ad episcopatum (an. 1130).



ADDITAMENTUM ET CONTINUATIO PRIMA.
[Col. 1177]

[Col. 1177D] 1. [2534 1Kb] Regnante serenissimo Heinrico, rege quidem secundo, imperatore autem primo, anno regni [Col. 1178D] ejus 14mo Megingaudo [2535 1Kb] Trevericae civitatis archiepiscopo de medio facto, domnus Poppo in gaudium [Col. 1179A] et laeticiam [2536 1Kb] universae civitatis cathedram episcopalem suscepit (an. 1015), vere, inquam, in gaudium, quia ut in ipsum scolastici cujusdam verbis utar:

Almum tutorem secum tulit huc Symeonem;
unde in sequentibus plenius, Deo largiente, tractabo. Primum autem quibus parentibus, quibus etiam partibus extiterit oriundus, quantum ad meam noticiam seniorum relatione devenit, referre curabo. Patri ejus Luopaldi [2537 1Kb] nomen erat, qui regionis Austriae marcam tenebat, mater autem ejus Richeza cujusdam ducis Germaniae Franciae [(457) 1Kb] filia fuit, sed et frater ejus patris aequivocus [(458) 1Kb] , patre eorum defuncto, eandem marcam strennue gubernabat. Hii itaque filium suum, Popponem [2538 1Kb] dico, aetate proficientem disciplina litterali erudiendum in Regenesburc [Col. 1179B] [2539 1Kb] civitate viris doctioribus tradiderunt, et post in processu temporis sciencia litterarum satis imbutum et in virile jam robur adultum noticiae supradicti regis exhibuerunt. Cui in brevi tam dilectus factus tamque idoneus visus est, ut, sicut dixi, Megingaudo episcopo Trevericae metropolis de medio facto, rex ipse Treberim festinato venerit---erat enim in Confluentia positus---, et impetrato tam cleri quam populi consensu, ipsum pontificali cathedra sublimaverit. Proinde ibidem ab episcopis, qui causa regis advenerant, consecratus est sub die Kal. Januar., anno Dominicae incarnationis 1016. Consecratorum autem ejus [2540 1Kb] unus erat Theodorus [(459) 1Kb] secundus Metensis episcopus. Deinde diebus non multis interpositis, Romam oracionis causa profectus [Col. 1179C] est, et ut quod sancta Romana mater ecclesia filiae suae, Treberensi videlicet ecclesiae, ex institucione sanctorum apostolicorum honoris et gratiae debuisset impendere, fieri sibi postularet [2541 1Kb] . Quem domnus Benedictus [2542 1Kb] VIII sacratissimae apostolicae sedi praesidens, magno cum honore suscepit, moramque ibi facienti omnem [2543 1Kb] reverentiam et dilectionem exhibuit, ita ut [2544 1Kb] pro eo missas faceret et cum ipso saepius cibum caperet, volentemque inde transmigrare summopere de ejus quae in Deum est fidei conservacione [2545 1Kb] , et de subditorum sibi eruditione atque de peccantium non furiosa sed paterna castigatione, sed et de mundicia animae et corporis sollerter admonebat; et [2546 1Kb] ut ipsa haec [2547 1Kb] ejus praecepta [Col. 1179D] memoriae ipsius non exciderent, dedit cyrographum hunc habentem modum: Benedictus [2548 1Kb] episcopus, servus servorum Dei, beatissimo confratri et [Col. 1180A] episcopo Popponi, sanctae Trevericae sedis archiepiscopo venerabili, aeternam in Domino salutem et apostolicam benedictionem. Apostolicae sollicitudini convenit benignum erga fratres semper prebere affectum eorumque peticionibus quae ratae rationabilesque esse videntur commodare assensum [2549 1Kb] . Proinde, dulcissime frater, quia postulasti a me uti juxta morem praedecessorum tuorum usum tibi pallii concederemus, libenter voto tuo annuimus, sollerter tuam commonentes fraternitatem, ut exterioris indumenti habitum morum probitate exornes, talemque te [2550 1Kb] in omnibus exhibeas, ut creditae dispensationis officium pastorali cura semper administrare studeas. Tunc enim veluti lucerna quae in domo domini lucet cunctis, apparebis conspicuus, si uti exteriori habitu, ita et interiori fueris adornatus, [Col. 1180B] crucem Christi, quam sub pallii specie gestas in corpore, intus decreveris portare, in mente clamans cum Apostolo: Â»Mihi mundus crucifixus est, et ego mundo (Gal. VI, 14),Â« desideranter quoque et addens [2551 1Kb] illud prophetae: Â»Confige clavis [2552 1Kb] a timore tuo carnes meas (Psal. CXVIII, 20).Â« Debita igitur karitate te admonentes, ab apostolica sede pallium tibi transmittimus, hujus privilegii nostri auctoritate statuentes, ut in celebracione missarum his tantummodo sollempnitatibus eo adornatus incedas, videlicet in Natale Domini, in Epiphania Domini, in Coena Domini, in Pascha et [2553 1Kb] Pentecosten, et [2554 1Kb] in Ascensione Domini et in festivitatibus sanctae Dei genitricis et perpetuae virginis Mariae, et in Nativitate [2555 1Kb] sancti Johannis baptistae, et in sollempnitatibus omnium apostolorum, [Col. 1180C] et in sollempnitate [2556 1Kb] Omnium Sanctorum, in festis quoque illorum sanctorum quorum corpora et reliquiae in tuo episcopatu habentur, et in dedicatione tuae ecclesiae, et in die annuae ordinacionis tuae, et si quando sacros ordines competenter facere decreveris. Concedimus etiam tibi [2557 1Kb] , karissime fili, [licentiam [2558 1Kb] ] crucem ante te gestandi [2559 1Kb] . Omnipotens Dominus fraternitatem tuam, dulcissime frater, hic et in futuro custodiat, sicque mentes nostras in servitio suo corroboret, ut pro bene administratae pastoralis curae officio in aeterna beatitudine laborem nostrum remuneret. Bene valete [2560 1Kb] . Data 6 Idus Aprilis mensis, per manus Benedicti episcopi apostolicae sedis legati, anno Heinrici invictissimi regis Romanorum [Col. 1180D] 14, imperii [2561 1Kb] vero [2562 1Kb] ejus 3o, indictione 14 (an. 1016).

2. [2563 1Kb] Inde vero annis aliquot transactis, cum satageret, [Col. 1181A] ut juxta Dei voluntatem et secundum suprascriptam Romani pontificis commonicionem animam suam inmaculatam Deo offerret (Lev. III, 1), ecce diabolus, qui, ut Scriptura [2564 1Kb] dicit, seducit universum orbem (Apoc. XII, 9), sicut arte sua nequissima per mulierem Adam prothoplastum nosque omnes per eum inmortalitatis veste nudavit, ita quoque et hujus animum fraudis suae in [2565 1Kb] tegumentis a proposito castitatis subvertere laboravit, ne posset cum Apostolo dicere: Gloria nostra haec est, testimonium [2566 1Kb] bonae conscientiae (II Cor. I, 12), etc. Verbi causa. Est in suburbio Treverensi oppidum quoddam, quod vocatur Aula Palacii [(460) 1Kb] , ubi ex institutione unius filiarum Dagoberti regis preciosae virginis Athalae [2567 1Kb] mibi quiescentis congregatio [2568 1Kb] erat puellarum canonicam [Col. 1181B] vitam profitentium. Accidit itaque ut episcopus uni earum commissuram pallii mitteret, ut ipse ei exinde caligas [2569 1Kb] quibus, cum ad missarum sollempnia celebranda procederet, indueretur, aptaret. Quas illa suscipiens, et inpudicitiae suae participem fieri concupiscens, arte sua nescio qua venifica infecit, sutas remisit. Quibus mox episcopus [2570 1Kb] indutis, mirum dictu, non visum est ei ultra id [2571 1Kb] debere sospite vita procedere, nisi ad praesens haberet rem cum muliere. Attonitus de tam subita mentis mutacione tamque inopinata carnis titillacione, quippe qui disposuerat carnalibus desideriis non consentire, cum festinacione exuit, ac uni, ut ita dicam, de principibus sacerdotum, qui forte illic aderat, indutum [Col. 1181C] dedit; qui mox ut induit, et ipse festinanter exuit, secum mirans, nichil tamen dicens. Tunc reliqui qui astabant, quid id miraculi esset admirati, unus post unum easdem caligas secreto capientes induerunt, et similia passi sunt; nullus tamen quid pateretur audebat pro [2572 1Kb] pudore fateri. Novissime ventum est ad urbis praefectum; qui ut ab episcopo jussus induit, furore incredibili infremuit, et se incantatum esse proclamavit [2573 1Kb] , sciscitantique quis iniquitatis hujus auctor exstiterit, episcopus aperuit. Tunc omnes in unum sententias suas proferentes dicebant maximum hoc esse dedecus ecclesiae, quod qui canonica vel etiam [2574 1Kb] ecclesiastica censerentur professione tali polleret [2575 1Kb] iniquitate; eam quidem quae rem hanc fecisset ab ordine sanctimoniae projici [Col. 1181D] dignum esse, ceteras vero ibi manentium, ne ab eis quodammodo tam infame [2576 1Kb] procederet, mutatis [Col. 1182A] vestibus ac pro albis nigris indutis, artiori vitae debere operam dare; quod si perpeti noluissent, melius esse ut locus ille careret in habitacione, quam ibi tales degerent personae, quae hujusmodi nequiciam gestarent sub religionis specie. Et ita factum est. Illa ejecta est; sed et ceterae nolentes nec habitum nec conversationem [2577 1Kb] mutare, similiter sunt ejectae, et aliae in monasterium puellarum quod Horreum dicitur, aliae autem ad alia sui habitus migraverunt loca, vacavitque locus [2578 1Kb] aliquamdiu a divinis laudibus. Cujus rei gratia episcopus postea summa ductus penitentia, veritus ne hujus causa injuriae extrema divini [2579 1Kb] judicii ultione dampnaretur, annuente domno Johanne tunc Romano pontifice, commissa sub ipsius testimonio comprovincialibus episcopis, [Col. 1182B] suis videlicet suffraganeis, Treverensi ecclesia, Jerusalem [2580 1Kb] ire disposuit; unde rediens in loco supradicto ad laudes Dei celebrandas clericos religiosos mancipavit. Euntis itaque Jerusalem quamque efficax quamque Deo exstitit penitentia grata, prudens quisque liquido potest advertere, cum didicerit quod divina respectus clementia virum sanctum beatum [2581 1Kb] Symeonem sibi conjunxerit secumque adduxerit. Cujus quia mentio se intulit, licet de illo prolixior tractatus habeatur [(461) 1Kb] , et me libet vel ad modicum, ut si memoria ejus in benedictione qui adduxit eum [2582 1Kb] , Domino adjuvante, sanctitatem ejus perstringere.

3. [2583 1Kb] Interea domnus Poppo, de quo sermo est, [Col. 1182C] Trevericae hujus metropolis strennuus provisor, Jerosolimam tendens (an. 1028), ibi loci quo Symeon morabatur applicuit, eumque ut secum venire vellet exoravit. Qui annuens, cum Antiochiam [2584 1Kb] simul devenissent, Symeon [2585 1Kb] a primoribus, quibus pridem ibi se notum fecerat, remoratus substitit, donec Poppo Jerosolima rediens secus eam [2586 1Kb] civitatem [2587 1Kb] iter reflexit. Tunc admonitus in sompnis, praefato se praesuli commendavit, et secum Treverim venit [(462) 1Kb] , ubi prout ipse petiit [2588 1Kb] in turri quadam deserta a Poppone reclusus, sicut quondam in vertice montis Synai, ita nunc hic quoque graves malignorum spirituum insidias perpetiit [2589 1Kb] , quos Domino auxiliante superavit. Postremo cum ibi reclusus transegisset septem annos, ei qui dedit animam [Col. 1182D] reddidit Kal. Junii anno Dominicae incarnationis 1035 [2590 1Kb] . Deus autem eum [2591 1Kb] multis virtutum [Col. 1183A] indiciis magnificavit, ita ut erectis manibus nostris sursum ad Deum ac [2592 1Kb] cordibus nostris, evangelicum illud exultantes decantare possimus, quia visitavit Deus plebem suam (Luc. I, 68). Itaque pro miraculorum frequenti ostensione populus totius hujus provinciae saepe dictum Popponem deprecabantur episcopum, uti ad honorem Dei et sancti illius viri vel per se vel per epistolam suam Romanum pontificem consuleret, et eventum rei nunciaret, peteretque quatinus auctoritatis [2593 1Kb] praecepto, quem Deus evidentibus miraculis commendaret, hunc [2594 1Kb] etiam fidelium populus digno sanctis obsequio frequentaret, et annuam depositionis ejus diem sollempniter [2595 1Kb] celebraret. Super cujus rei negocio archiepiscopus habito conprovincialium episcoporum consilio, [Col. 1183B] quod subditus sibi populus pie petiit implere decrevit [(463) 1Kb] .

4. [2596 1Kb] Verum ut ad [2597 1Kb] ordinem narrationis accedam, libet ad superiora parumper respicere. Poppone in praelibati itineris negocio occupato necdum reverso, Giselbertus [2598 1Kb] quidam comes de castello Lucelenburc [2599 1Kb] nominato cum filio suo Cuonrado [2600 1Kb] , non sic [2601 1Kb] aliter quam solet lupus in oves insanire si quando contigerit pastorem deesse, alius hoc, alius illud sibi vendicare, ille quoscumque capere, iste [2602 1Kb] autem depraedari, sicque mala inenarrabilia non cessabant perpetrare. Quod episcopus reversus conversus conperiens---nec enim ipso praesente a malicia sua se poterant continere,---cum non potuisset ullo modo illis resistere, quippe [Col. 1183C] quibus tocius hujus provinciae valentiores, qui hanc in eos debuissent injuriam [2603 1Kb] vindicare, confoederati erant hominii [2604 1Kb] conjunctione, persaepe apud imperatorem Cuonradum [2605 1Kb] se proclamavit de illorum tyrannide, nichilque potuit proficere, sicut subscripta ejus epistola commemorat. Unde quam plures et regi et papae mittebat [2606 1Kb] epistolas, quas quia pro multitudine taediosum erat singulas ponere [2607 1Kb] , verum etiam quia non omnes contigit ad meam noticiam devenire, unam hanc tantum sufficiat pro omnibus posuisse.


EPISTOLA POPPONIS EPISCOPI [2608 1Kb] .

Reverentissimo patri patrum gratia et nomine Benedicto, Poppo, licet indignus, divina tamen largiente clementia, sanctae Treverensis ecclesiae minister, cum totius affectus dilectione debitam subjectionem. Superiori anno cum annuente venerandae memoriae domno [Col. 1184A] Johanne in hac sancta sede apostolica praedecessore vestro amore visionis sepulcri Dei hominis Jhesu Christi Jerusalem peregre profectus fuissem, in regione nostra pravorum hominum supercrevit iniquitas, ita ut nec adhuc manus ab incepta possint retrahere nequicia [2609 1Kb] , omnia per circuitum diripientes et devastantes. Super quo saepissime deprecatus faciem domini mei regis, quatinus manum michi porrigeret suae [2610 1Kb] animadversionis, nichilque [2611 1Kb] profeci, saepe etiam supra nominato praedecessori vestro pro eodem supplicavi, nec quicquam usque adhuc consolationis impetravi. Quamobrem desidero ut vel nunc solecietur michi Deo amabilis paternitas vestra, mittatque virum de honoratioribus vestris ac prudentioribus, qui michi in necessitatibus meis consilio simul [Col. 1184B] et auxilio suffragetur, auxilietur dico de adversis, consilietur autem de his quae latere non credo aures vestrae sanctitatis. At vero si hactenus vos latuerunt, jam nunc obsecro uti benignum litteris meis accommodare velitis auditum. Vir quidam vitae sanctitate laudabilis apud nos diebus istis ex hac luce migravit, quem si signis et virtutibus quae per eum Dominus operatur credere debeamus, procul dubio eum cum sanctis aeternae beatitudinis habere consorcium non dubitamus. Sed non tam signa quae fidelibus et infidelibus communia sunt, quam fidei virtus, qua fideles ab infidelibus sequestrati sunt, qua ipse dum adhuc in corpore maneret plurimum viguit, de ejus nos sanctitate certos reddit [2612 1Kb] . Proinde accersivit nos tam clerus quam populus ecclesiae nostrae, obsecrantes, uti [Col. 1184C] litteris nostris ad hanc apostolicam sedem, cui vos auctore Deo praesidetis, cum illius viri sancti vita [2613 1Kb] et miraculis missis peteremus, quod peticione dignum credimus, quatinus, si ita vobis cautum videatur, dato nobis vestri apostolatus decreto, nomen ejus liceat cum sanctorum nominibus conscribi ceteraque honoris sanctis debiti ipsi impendi. Itaque quid solacii, quid consilii super allevatione angustiarum nostrarum hinc et inde obortarum prudencia vestra michi ineundum [2614 1Kb] decreverit, sine longa temporis dilatione dignemini insinuare. Honor vester et meritum apud Deum semper et homines augeatur.

Sed quid papa ad haec responderit, quamque benigne litteras ejus super decursas acceperit, mea non est opus praefatione. Ipsum audi, quid dicat.


EPISTOLA DOMNI PAPAE [2615 1Kb] [(464) 1Kb] .

Benedictus episcopus, servus servorum Dei, Popponi [Col. 1185A] [2616 1Kb] tam suis meritis quam divino karismate Treverorum [2617 1Kb] archiepiscopo [2618 1Kb] salutem [2619 1Kb] karissimam cum apostolica benedictione. Sumptis reverentiae vestrae litteris et lectis [2620 1Kb] atque relectis, in imo cordis arum vim reposuimus, ut vobis petentibus desiderata concederemus. Nam illius regulam magistri nos oportet [2621 1Kb] in quantum possumus imitari, qui se bene petentibus non est obstinatus, se in veritate quaerentibus non est prolongatus, nec ad fores suas perseveranter pulsantibus ad aperiendum retardatur. At nos, licet tardius quam cupivimus [2622 1Kb] , ad sonum tamen paginae vestrae, ut debemus, pro affectu respondemus. Neque enim facimus quod volumus, cum [2623 1Kb] volumus, sed cum divinitus ut faciamus accipimus, quaeque suis temporibus superna disposicio coaptavit. Quod igitur [Col. 1185B] meministis, sedem apostolicam, cui ex divina dignacione praesidemus, totius ecclesiasticae pastoralitatis esse refugium, ut votis vestris ad eam confugientibus annueremus, meritis amplexibus haec ipsa verba donavimus; quippe cum sit origo et fundamentum ecclesiarum, Domino confessionem Petri taliter conpensante: Â»Tu es Petrus, et super hanc petram aedificabo ecclesiam meam (Matth. XVI, 18)Â«: dignum plane videtur, ut omnis christiana fidelitas ad eam concursum habeat, et ipsa omnibus manum solacii porrigat [2624 1Kb] . Vobis vero in congressu positis, ad iniquitates pravorum hominum debellandas ac spirituali [2625 1Kb] gladio puniendas, quoniam in rebus divinitus vobis commissae vicis coadjutorem praesulem a nobis poposcistis, en [2626 1Kb] dirigimus. Quem [(465) 1Kb] quidem [Col. 1185C] et honestas morum, sicut nomine indicat, et sagax animi pulchritudo decorat; quem huic negocio aptissimum censuimus, quia Dei fidelem servum et prudentem cognovimus; cui [2627 1Kb] et astucia serpentis est et columbae simplicitas; de cujus quodammodo labiis fluunt mella pro captu audientium coelestis ambrosiae plena; quem [2628 1Kb] a corpore nostro velud dextrum separavimus brachium, imprecantes ei salutem et gaudium. Dirigimus ergo illum, ut solacietur vobis in necessitatibus vestris, tam scilicet in opere consecrationis, quam et in unctione confirmationis, et si quid in necessitatibus aliis, Deo favente, valebit pro libitu sanctae [2629 1Kb] vestrae fraternitatis. Ut [2630 1Kb] illum tractare [2631 1Kb] uti decet non detractetis [2632 1Kb] vel dissimuletis, [Col. 1186A] nulla credimus admonitione indigetis, cum vestra benignitas inde sit [2633 1Kb] profusior, unde est sanctior. De cetero ad virum illum Symeonem veniendum, quem numerosis [2634 1Kb] choruscantem miraculis, divinis praefulgentem virtutibus ostenditis. Ex quo liquet eum in fragili corpore thesaurum bajulasse spiritualis gratiae, ut non solum sibi providerit ad salutem, sed aliis quoque atque aliis ad multiplicem sanitatem. Quia igitur ad illam aeternam beatitudinem illamque summae felicitatis perpetuitatem ac coeleste consorcium pervenisse creditur, sicut opere signorum frequentius panditur, nostrae apostolicae auctoritatis sententia, judicium divini arbitrii secuta et [2635 1Kb] [consensu [2636 1Kb] ] complurium fratrum nostrorum suffulta, decernit, eundem virum Dei Symeonem posthac semper et ubique [Col. 1186B] sanctum debere nominari, ejusque natalem sicut aliorum sanctorum reverentissime singulis annis celebrari. Non enim qui se ipsum commendat ille probatus est, sed quem Deus commendat (II Cor. X, 18), dicit apostolus, glorietur [2637 1Kb] , laudetur, vigeat, placeat, celebretur, ametur et colatur, nomenque illius martyrologio inseratur. Ipse intercedat pro peccatis et neglegenciis nostris et commissorum nobis apud clementissimam divini numinis majestatem, ut mirabilia, quae visibiliter exhibet circa infirmorum corpora, in animabus nostris occulta virtute dignanter exhibeat [2638 1Kb] . Benedicti [(466) 1Kb] VIIII pape (an. 1042?).

5. [2639 1Kb] Congruum duxi rem quandam dignam valde memoria, quam circa tempora illa [2640 1Kb] accidisse [Col. 1186C] comperi, sub silentio non praeterire. Sicut, inquam, supra significatum est, ipso Poppone videlicet Jerusalem profecto, et per tres fere annos demorato---Babiloniam enim usque videndi [2641 1Kb] nominatissimae illius civitatis gratia processerat, ubi et [2642 1Kb] tentus aliquamdiu in captivitate laborabat---, si recte memini, quidam Mettensium episcopus vice quadam in jejunio Junii mensis Treverim pro eo ordines facere veniebat. Hoc enim ipse priusquam de provincia exiret deprecatus fuerat, ut cui conprovincialium [2643 1Kb] , suorum videlicet suffraganeorum, episcoporum demandatum fuisset, Treverim veniret et vicem ejus adimpleret. Hic autem quo Treveri ceteris vicinior, eo ibi in hoc opus [2644 1Kb] frequentior. [Col. 1187A] Verum [(467) 2Kb] ut dixi ordines facturus sub die 15 Kal. Julii petiit, sicut assidue faciebat, mitti coram eo in altari clavum Domini, qui ibi loci ex collatione domnae Helenae augustae habetur, quique, si daemonis testimonio credi debebat [2645 1Kb] , cum [(468) 1Kb] quidam a daemone vexaretur, et clavus hic ad effugandum illum cum aliis sanctorum reliquiis illo [2646 1Kb] delatus fuisset [2647 1Kb] , a maligno illo perhibitus est, ipse esse [2648 1Kb] , qui pendentis in cruce Domini pro salute generis humani fuisset [2649 1Kb] in dextro pede confixus; cujus nimia virtute compelli se exire. Ante enim nulla certitudo, sed tantum opinio erat, quantae virtutis idem clavus haberetur. Porro misso eo in altari, astitit ille [2650 1Kb] praelibatus episcopus, clam circumspiciens et quaerens locum, si forte ea sibi oportunitas [Col. 1187B] accidere potuisset, quo corriperet et in sinum suum deponeret, alium [2651 1Kb] autem, quem [2652 1Kb] hujus gratia fieri jusserat et sub ascella sua occultaverat, hoc erepto [2653 1Kb] inpingeret. Quid multa? ut concupierat correptum in sinu suo recondidit et actionem cui institit laetus peregit. Proinde cum post confecta misteria exutum duceretur, sicut Domino placuit, clavus ille sanguinem habundantius fudit, qui guttatim de sinu ejus in terram emanare coepit. Quod videntes ministri ejus, qui circumdabant eum, ut velocius incederet et exui festinaret, urgebant eum, cujuspiam mali causam accidisse ei arbitrati. Denique cum coepisset sacerdotalia vestimenta deponere, totumque vidisset sinum albae repletum sanguine, diriguit primum; et ultra quam credi potest, quid [Col. 1187C] secum ageretur, admirans, tandem cum redisset in se, delictum quod patrarat confessus, veniam impetravit, et post exutas vestes convolvit in unum, deditque consilium ut summa cum veneratione servarentur; quod et factum est.

6. [2654 1Kb] Illo itaque [2655 1Kb] tempore cum adhuc famulus Dei Symeon supra nominatus vitales carperet auras [2656 1Kb] (cf. VIRG. Aen. I, 388), Popponem saepe dictum [Col. 1188A] archiepiscopum ducem suum [2657 1Kb] et hospitem idem vir sanctus [2658 1Kb] secreta frequenter collocutione dignos futurae vitae actus agere persuasit, quatinus in hac luce positus cum Dei adjutorio hoc elaborare niteretur, ut post obitum in consorcium beatitudinis eorum transiret, quorum nunc vicem gerere videretur [2659 1Kb] . Fuit autem fames valida in omni terra ista, ita ut multi morerentur inedia; hiemalium pluviarum enim inundantia, sed et fluminis secus civitatem decurrentis verno tempore inaestimabilis [2660 1Kb] superhabundantia diutina stacione et nimia sui limositate omnes fere segetes absorbuerat [2661 1Kb] . Cujus causam mali insipiens vulgus Simeoni, sicut in Vita ipsius [2662 1Kb] legitur [(469) 1Kb] , imputabat. Tunc episcopus multam egentibus exhibebat humanitatem, illud saepius [Col. 1188B] ante mentis suae oculos [2663 1Kb] ducens, quod dicit sermo divinus: Qui viderit fratrem suum necessitatem patientem et clauserit viscera sua ab eo, karitas Dei non manet in eo (I Joan. III, 17). Etenim die quadam in albis paschalibus cum ad unam ecclesiarum in civitate [2664 1Kb] consistentium, divinum celebraturus officium [2665 1Kb] , equo nobili vectus incederet, obviam habuit in campo pauperum multitudinem copiosam, qui deprecabantur eum ut solita [2666 1Kb] miseratione aliquid [2667 1Kb] ipsis inpenderet vitae subsidium. Qui accito mox ad se [2668 1Kb] cubiculario suo, jussit exhiberi [2669 1Kb] sibi festinato thesauri non modicam quantitatem ad dispertiendum illis. Omnibus ergo [2670 1Kb] qui secum erant eum inpellentibus et dicentibus, ut primum cujus gratia venerat adimpleret indeque revertens [Col. 1188C] expeditius quantam voluisset pauperibus misericordiam inpenderet, ipse respondit: Nolite, karissimi, hoc persuadere michi, quia sicut illud, ita et hoc Deo est obsequium. Nempe sic oracio nostra apud majestatem Dei acceptior erit, si, antequam eo veniamus, karitas ista praecesserit. Credo nimirum et securus sum quod sine ambiguitate sacrificium nostrum divinis conspectibus praesentabitur, si tantae [Col. 1189A] multitudinis fusa prece commendetur. Interea cubicularius postulatum obtulit censum, quem acceptum ut [2671 1Kb] coepit in pauperes expendere, una omnes coeperunt voce clamare, nummis sibi opus non esse; de nummo enim aut nichil aut parum quisque sibi valentis comparare posse, quia, sicut ipse nosset, modius unus frumenti appenderetur solidis 25. Quibus ille respondit, aliud quid sibi prae [2672 1Kb] manibus non esse, quo potuisset illorum [2673 1Kb] necessitatibus communicare. Quo contra illi: Si, inquiunt, ad praesens aliud quid dare nobis non habes [2674 1Kb] , da saltem de pinguibus equis tuis, ut vel ad modicum compescatur esuries nostra edulio carnis. At ille, licet invitus, recordatus tamen verbi illius quod vulgo in proverbium vertitur:

[Col. 1189B] Carum quisque dabit, qui cara recipere quaerit [2675 1Kb] ,
primum dedit suum, deinde aliorum non equidem omnium, sed eorum tantum quos ad hoc pietatis opus sua potuit exhortatione instigare; et laniati atque devorati sunt in [2676 1Kb] momento coram eo. Post haec ad locum destinatum processit.

7. [2677 1Kb] Denique inerat ei permaxima sollicitudo aut de [2678 1Kb] construendis ecclesiis aut de reparandis [2679 1Kb] dirutarum vetustate ruinis, quorum alteri evidens perhibet testimonium ecclesia beati Petri apostoli quae domus et episcopalis sedes dicitur. Haec, ut ferunt [2680 1Kb] [(470) 1Kb] , antiquitus fuit domus domnae Helenae, cujus rogatu a beato Agricio primitus dedicata est in honorem principis apostolorum, quattuor marmoreis magnae altitudinis fulta columpnis, in quibus [Col. 1189C] tota illa structura novem arcubus hac et illac distortis consistebat. Sed [(471) 1Kb] superioribus annis non paucis una columpnarum illarum longitudine sui fatigata et oneris magnitudine praegravata, in praeceps ceciderat, ita ut nullus timore ruinae divinum ibi celebraret officium. Nullus quoque qui tecta reficeret audebat ascendere, propter quod diutino neglectu [2681 1Kb] ad id rerum devenerat, ut jam domus oracionis non diceretur, sed a pastoribus pecus ibi pastum minaretur. Hanc ipse labore magno et inpensa, eisdem columpnis quasi circumamictis [2682 1Kb] basibus, quas usualis locutio pilares [(472) 1Kb] nuncupat [2683 1Kb] , itemque arcubus prioribus laudabili [Col. 1190A] arte substratis novis aliis, resolidavit, ita ut non inconvenienter in ejus laude libri [2684 1Kb] Sapientiae illud debeat personare: Ecce sacerdos magnus, qui in vita sua suffulsit [2685 1Kb] domum, et in diebus suis corroboravit templum (Eccli. L, 1), etc. [2686 1Kb] Resolidatam itaque et [2687 1Kb] in pristinum reformatam statum, preciosis beati Materni [2688 1Kb] reliquiis a loco sepulchri, cum conprovincialium episcoporum coram positorum ac totius diocesis suae cleri et populi, utpote sinodus [2689 1Kb] gratia, jam [2690 1Kb] , ut ita dicam, perendie heri et hodie celebratae [(473) 1Kb] , ibi, id [2691 1Kb] est Treveri [2692 1Kb] , congregatorum, annisu, 12 Kal. Novembris translatis [2693 1Kb] , illustravit atque dedicavit, dedicatam donativis pluribus, quibus ab imperatoribus, videlicet Heinrico secundo et Conrado [2694 1Kb] similiter secundo itemque [Col. 1190B] Heinrico rege quidem tercio imperatore autem secundo, sicut in praeceptis illorum de Treverim [2695 1Kb] continetur, honoratus fuerat, magnifice ditavit. Postmodum autem placuit ei eandem ecclesiam ampliorem reddere, fecitque ut nunc tercia tantum quantum prius ambitus ejus parte sit major. Cujus structurae, ut audivi, tantam fundamenti jussit fieri [2696 1Kb] profunditatem, quantam nunc vides terrae supereminentem. Huic etenim operi cum studiosius insisteret, opusque jam ad hastae longitudinem super terram eductum fuisset, die quadam cum sederet ubi fiebat, sol, ut erat solito ferventior, refulsit in capud ejus---erat enim calvus---et incanduit cerebrum ejus, et sicut solet febre correptus, de die in diem ingravescente eadem valitudine, fortiter aegrotare [Col. 1190C] coepit; nec multo post ad ultima ductus spiritum reddidit sub die [2697 1Kb] 16 Kal. Julii anno Dominicae incarnationis 1067 [2698 1Kb] [(474) 1Kb] . Cujus exequias Treverici digne procurantes, deposuerunt eum in porta civitatis quae cognomento Nigra vocabatur, in qua et ipse beatum Symeonem, cujus supra mentio [2699 1Kb] est, terrae commendaverat [2700 1Kb] ; ubi a religiosis clericis, in eodem loco ab ipso ob honorem Dei et beati illius viri mancipatis [(475) 1Kb] , pro ejus requie die ac nocte preces funduntur ad Deum, cui est honor et gloria in secula seculorum [2701 1Kb] . Sedit autem in episcopatu annos 30, menses 5, dies 10.

8 [2702 1Kb] . Cui defuncto successit in sacerdotali ministerio [Col. 1191A] cum [2703 1Kb] cleri plebisque consensu Everhardus episcopus [2704 1Kb] . Iste natus patre Hizelino comite Alamanniae [2705 1Kb] [(476) 1Kb] , cum in virum fuisset adultus, pro ingenuitate sui, quam magna morum probitas consilium atque [2706 1Kb] prudencia decorabat, praepositus majoris [2707 1Kb] ecclesiae Wormaciensis [2708 1Kb] sub praesule N. [(477) 1Kb] , qui subditos suos satis idonee gubernabat. Dedit autem Deus ei invenire gratiam in oculis supra nominati Heinrici imperatoris et principum ejus, ita ut in regiis et aliis quibusque magnis [2709 1Kb] consiliis non ultimus nec [2710 1Kb] spernendus auctor haberetur. Unde contigit ut, Treveri [2711 1Kb] orbata [2712 1Kb] suo antistite, eis ad quos electio pertinebat peticioni regis coniventibus [2713 1Kb] , jam dictae metropoli subrogaretur episcopus. Hic vir magnificus [Col. 1191B] et ecclesiae Treberensis prudentissimus rector fuit, cujus et possessiones auxit et privilegia renovavit [*1 1Kb] . Cujus etiam tam studiosus provisor fuit, ut [2714 1Kb] abbacias sancti Servacii et sancti Maximini decessoribus [2715 1Kb] suis ablatas dono Heinrici imperatoris receperit [2716 1Kb] [(478) 1Kb] . Romam ad apostolorum limina visitanda frequenter adiit; unde cum honore magno reversus Leonem papam, qui et Bruno [2717 1Kb] , in sede suscepit [(479) 1Kb] . Hic dum quadam vice dioceses circuiret, a comite Cuonrado de Lucelenburch [2718 1Kb] captus est, vestimenta sacerdotalia direpta, pallium discissum, crisma [2719 1Kb] unctionis effusum, magnumque nefas a perversis hominibus patratum est. Quo nuncio Treberi perlato, omnia [2720 1Kb] divini misterii [2721 1Kb] jura celebrari intermissa sunt, donec [2722 1Kb] Romanus [Col. 1191C] papa quid de hoc diffiniret [2723 1Kb] interrogaretur. Qui eundem Cuonradum omnesque ejus complices facto generali concilio excommunicavit, sed ejus absolutionem penitentis [2724 1Kb] episcopo commisit, palliumque illi pro eo quod hostes conciderant misit. Interim vero episcopus a captivitate datis obsidibus rediit, nec multo post comitem penitentem suscepit, cui pro penitentia peregrinationem Jerosolimitanam injunxit; in qua et obiit.---Dein [2725 1Kb] Judaeis persecutionem indixit, eosque, nisi proximo sabbato paschae [2726 1Kb] Christiani efficerentur, civitate pellendos [Col. 1192A] esse decrevit. Hinc igitur ejusdem nefandae gentis quidam ad similitudinem episcopi ceream imaginem lichnis [2727 1Kb] interpositam facientes, quendam clericum de coenobio sancti Paulini, Christianum nomine non opere, ut eam baptizaret, pecunia corruperunt; quam ipso sabbato, episcopo jam ad baptismi sollempnia celebranda praeparato, accenderunt. Qua ex parte jam media [2728 1Kb] consumpta, episcopus super fontem [2729 1Kb] sacris instans officiis coepit graviter infirmari, et secedens in sacrarium [2730 1Kb] cum adjutorio ministrorum genibusque [2731 1Kb] [*2 1Kb] in [2732 1Kb] oratione flexis, in sacris vestibus obiit 17 [2733 1Kb] Kal. Maii (an. 1006), et sepultus est in basilica sancti Paulini [2734 1Kb] .

[Col. 1192B] 31. Privilegium Leonis pape Eberhardo archiepiscopo T. [rubra deest C3 sqq.] [(480) 1Kb]

    Leo [Sequentia duo diplomata desunt C3. 4.] episcopus servus---Data XV. Kal. Maias---
    Leo episcopus servus---Data Idibus Aprilis---indictione secunda.

32. De L.
    indictione secunda.

33. De Victore papa [(481) 1Kb] .
    Victor episcopus servus---die vicesimo quinto.




[C1. ad rubram: Alia ratio hoc in loco. C3: De scissura palii.] Praefatus etiam pontifex tam studiosus, etc.

9. [2735 1Kb] Quo mortuo [2736 1Kb] , Anno [2737 1Kb] Coloniensis episcopus, quem provisorem regni et tutorem filii sui [2738 1Kb] Heinrici Heinricus imperator moriens reliquerat, spreto Treberorum [2739 1Kb] consilio et electione, [Col. 1192C] adhibita regis adhuc pueri investitura et confirmatione, nepotem suum Cuononem [2740 1Kb] cum magna ambitione et manu militari, si sic necesse foret, versus [2741 1Kb] Treberim direxit [2742 1Kb] . Quae inconsiderata provectio sicut illi beato [2743 1Kb] mortis occasio martyrii [2744 1Kb] fuit, sic Treberensibus [2745 1Kb] exercendae [2746 1Kb] crudelitatis audaciam et materiam praebuit [2747 1Kb] [(482) 1Kb] . Nec mora, denique [2748 1Kb] praesidem suum Theodericum [2749 1Kb] cum aliis principibus [2750 1Kb] evocatum ad ulciscendam tanti contemptus injuriam clamosis vocibus [2751 1Kb] instigant: si Colonienses hac molitione [2752 1Kb] [Col. 1193A] praevaleant, actum hoc omnium successorum [2753 1Kb] suorum esse [2754 1Kb] dedecus et [2755 1Kb] infamiam. Quid multa? coacto [2754 1Kb] quippe exercitu, frondesque [2756 1Kb] arborum, ne arma proderentur [2757 1Kb] , praeferentes [2758 1Kb] , nocte clara [* 1Kb] obviam pergunt, eosque in pago Bedonico quiescentes nichilque tale suspicantes subito [2759 1Kb] circumveniunt. Qui conturbati advenientis sonitu multitudinis, postquam hostes adesse [2760 1Kb] senserunt, fugam in pedum celeritate saltuumque densitate prout quisque potuit sibi elegit. Sic eos discurrentes hostes invaserunt, multisque captis, compluribus sauciatis, omnibus eorum rebus ingentique [2761 1Kb] praeda potiti sunt. Ipse [2762 1Kb] domnus Cuono incidit in manus hominum impiorum, qui [2763 1Kb] eum nequioribus custodiendum, donec viderent quo res vergeret, [Col. 1193B] commiserunt; qui eum paulo post, ne videlicet [2764 1Kb] regis adhuc juvenis temerarium praevaleret arbitrium, de rupe praecipitantes, in Kal. Junii [2765 1Kb] miserabili morte peremerunt. Qua de causa rege valde commoto civitatemque [2766 1Kb] Trebericam se desolaturum comminante, tandem Deo donante a sapientibus [2767-77 1Kb] ejus [2778 1Kb] furore sedato, electione cleri et populi Uodo [2779 1Kb] intronizatur episcopus. Hic ex Alamannorum [2780 1Kb] prosapia oriundus [2781 1Kb] , patre Everhardo [2782 1Kb] comite [(483) 1Kb] , matre [2783 1Kb] Ita [2784 1Kb] , eisdemque [2785 1Kb] coenobii [2786 1Kb] quod dicitur Scafuse [2787 1Kb] constructoribus [2788 1Kb] , vir valde venerabilis fuit, facie venustus, ore facundus, statura procerus, cujus merito humeris [2789 1Kb] sustentari posset tanti [2790 1Kb] moles regiminis. Hic opera a decessoribus suis [2791 1Kb] incepta, [Col. 1193C] scilicet monasterii sancti Petri amplificationem, perfecit [2792 1Kb] , conprovincialium militum audaciam et [2793 1Kb] tirannidem compescuit. Hic [2794 1Kb] in expeditione regis in obsidione castri Alamannorum [2795 1Kb] quod Tuingia [2796 1Kb] [(484) 1Kb] vocatur [2797 1Kb] obiit (an. 1078 Nov. 13), relatusque a Treberensibus, in monasterio [2798 1Kb] sancti Petri sepultus est [2799 1Kb] . Cui successit Egilbertus [2800 1Kb] ; de cujus electionis occasione libet altius parumper edicere.

10 [2801 1Kb] . Tempore illo cum [2802 1Kb] Gregorius, qui et [Col. 1194A] Hildebrand [2803 1Kb] , Romani pontificatus jura disponeret, hoc decretum antiquitus quidem promulgatum, nunc autem innovatum est, ut videlicet omnes in sacris ordinibus constituti, presbiteri [2804 1Kb] scilicet et diaconi, a cohabitationibus feminarum se ut decet cohiberent [2805 1Kb] , aut ab [2806 1Kb] officio cessarent [2807 1Kb] . Simul etiam [2808 1Kb] ne quis cujuscumque ordinis, laicus videlicet sive [2809 1Kb] clericus, episcopatus, abbacias seu alias quaslibet spiritualium donorum dignitates, vel [2810 1Kb] per se vel per [2811 1Kb] interpositam personam, emere sive [2812 1Kb] vendere praesumeret; quodque [2813 1Kb] si quis infringeret, honorem quemcumque haberet amitteret. Ubi hoc verbum palam factum est, in cordibus eorum qui non secundum Deum incedebant magnam suscitavit invidiam. Propterea inter [Col. 1194B] regnum et sacerdocium partes exortae sunt, et hinc inde permaximae inimicitiae [2814 1Kb] succreverunt [2815 1Kb] , et eo usque dissensionis hujus et inimicitiarum in invicem fomes invaluit, ut si cui caesarianorum occurrisset quispiam ecclesiasticorum, qui forsitan pro amore patriae coelestis seculum reliquisset, carnem macerasset, quemque aliqua [2816 1Kb] corporis molestia attenuasset, sive qui, ut tunc moris erat, barbam quasi in signum religionis enutrisset, quasi regii honoris [2817 1Kb] proditores contumeliis afficiebant, insultanter eos ecclesianos appellantes. Nullus enim tunc in subrogandis pontificibus vel aliis ecclesiasticis dignitatibus canonicae sanctionis ordo servabatur, sed qui tantum regis [2818 1Kb] vel principis manum implesset seu aliud qualecumque obsequium sibi placitum [Col. 1194C] inpendisset, regia praeficiebatur violentia ubi voluisset. At vero ubi [2819 1Kb] rex ejusque consentanei principes non eo minus omittebant, sed vetitam venditionem magis et [2820 1Kb] magis instituebant, praefatus papa non veritus sententia anathematis omnes conclusit [2821 1Kb] , et quicumque voluisset in catholicorum consortio numerari, faciebat sibi hujusmodi verba conscribi: Anathematizo omnem heresim Heinrici dicti regis et omnium [2822 1Kb] complicium [2823 1Kb] ejus et omnem qui eum regio nomine vel [2824 1Kb] honore [2825 1Kb] veneratur, Heinricum inquam nominis [2826 1Kb] hujus quartum [2827 1Kb] [Col. 1195A] regem. Quam excommunicationem ubi fama [2828 1Kb] ad aures imperatoris [2829 1Kb] detulit, aegre admodum ferens et peccatum peccato superadjiciens, convocato suae partis episcoporum abbatum et aliorum graduum concilio, statuit, ut Gregorius [2830 1Kb] nulli eorum deinceps apostolicus esset, nec decreta ejus quisquam reciperet. Et hoc facto, ipse [2831 1Kb] sub omni celeritate Italiam adiit, Wicbertum [2832 1Kb] quendam [2833 1Kb] Ravennae civitatis episcopum in una civitatum [2834 1Kb] Italiae [(485) 1Kb] pro Gregorio papam fecit (an. 1080); quem et Clementem nominavit. Porro si quando Gregorius causa cujuslibet rei agendae Romam [2835 1Kb] fuisset egressus, iste [2836 1Kb] subintrabat; illo revertente, iste fugiebat. Illi ecclesiastica [2837 1Kb] , major videlicet [2838 1Kb] pars, isti [2839 1Kb] caesariana pars [2840 1Kb] praesidio erat. Sed [Col. 1195B] quid ad nos ista pertinent? pocius [2841 1Kb] in sua loca abeant [2842 1Kb] . Nos autem propositi nostri seriem prosequamur.

11 [2843 1Kb] . Per idem tempus fuit in civitate Batavia [2844 1Kb] [(486) 1Kb] de optimatibus Bajoariae [2845 1Kb] ex clero quidam praepositus majoris ecclesiae et scholasticus nomine Egilbertus [2846 1Kb] , qui vice quadam, cum episcopus loci illius, sicut et aliarum civitatum episcopi, ex praecepto Romani pontificis supra memoratum decretum in ecclesia sua pronunciaret [2847 1Kb] , ausu temerario illi in faciem restitit, palam dans cunctis intelligere [2848 1Kb] , quoniam [2849 1Kb] et ipse cum Heinricianis vinculo teneretur anathematis. Constat enim [2850 1Kb] , testimonium [2851 1Kb] perhibente apostolo, de malefactoribus [2852 1Kb] , quia facientes et consentientes una sunt [Col. 1195C] sententia plectendi (Rom. I, 32). Ille vero [2853 1Kb] consentit, qui etsi rennuere non valeat, favendo tamen, quantum in ipso est, malefacientis operibus communicat. Dicebat autem imperatori licere, nec idcirco ecclesiae [2854 1Kb] consorcium amittere [2855 1Kb] , si non spiritualia sed regalia sua gratis preciove cui voluerit inpendat. Quae utique non sua, sed juxta Romanam consuetudinem regalia beati Petri vel ecclesiae pociori jure possunt appellari. Sed utinam qui ad ecclesiasticae dignitatis culmen [2856 1Kb] venire desiderant, non ambiciose, quod minime decet, se ingerant, neque artificiosi colore commenti symoniacae hereseos sibi machinamenta confingant [2857 1Kb] , asserentes se non spiritualia sed terrena terrenis acquirere, cum sicut tempore, [Col. 1196A] sic et in eorum mente primum sit animale, deinde quod [2858 1Kb] spirituale, et non [tam [2859 1Kb] ] appetant curam pastoralem quam honorem temporalem! Multis itaque sermonibus pro [2860 1Kb] hujusmodi ad invicem collatis, cum vidisset [2861 1Kb] eum episcopus incorrigibiliter symoniacae parti et nil penitus ecclesiasticae assentire, jussit eum a communione ecclesiae alienum existere, usque dum universali papae praesentatus, unitati ecclesiae per ipsum meruerit sociari. Proinde cum diutius intra se haesitasset, demum voluntas [2862 1Kb] ei Romam proficiscendi incidit, verumptamen rege inconsulto ire illo noluit; a quo rege, inquam [2863 1Kb] , accepta ad eum, quem superpositum [2864 1Kb] papae diximus, mandata detulit, et ab universali penitus declinavit. Et factum est, dum rediret [Col. 1196B] adimpletis negociis pro quibus a rege missus fuerat, in redeundo audivit Uodonem, fideli dignum memoria Treverensem [2865 1Kb] archiepiscopum [2866 1Kb] , vita decessisse, et ob hoc [2867 1Kb] regem Treverim adivisse [2868 1Kb] , ut alium in locum [2869 1Kb] ejus debuisset substituere. Et hac [2870 1Kb] fama comperta, quam plurimum iter [2871 1Kb] acceleravit, intra se cogitans, si forte eo maturius potuisset [2872 1Kb] pervenire, pro inpensa saepius regi servitute hunc ei honorem posse succedere [2873 1Kb] ; quod et [2874 1Kb] factum est. Sed qualiter ad id ventum fuerit [2875 1Kb] , ignaros docebimus. Porro cum imperator jussisset ut quem sibi placere cognoscerent hunc episcopum eligerent, et clerus unum post unum ex ipso eorum collegio [2876 1Kb] , hoc utique honore dignissimos, exhiberent, rex autem, quotquot neminassent, [Col. 1196C] nullum eorum [2877 1Kb] sibi placere dixisset [2878 1Kb] ---nullus enim eorum [2879 1Kb] benivolentiam ejus digna taxatione praevenerat,---jamque [2880 1Kb] in eligendo tribus diebus transactis [2881 1Kb] , et quarto nichilominus die iterum [2882 1Kb] ad idem congregatis omnibus: tamquam a Deo missus---si tamen dici potest a Deo dirigi via [2883 1Kb] hominis qui culpa sui [2884 1Kb] meruit [2885 1Kb] ab [2886 1Kb] ecclesiae communione suspendi---venit, et facta oracione sua [2887 1Kb] , locutus est regi de his quae habebat in mandatis. Quibus finitis dixit rex: Quia [2888 1Kb] jam diu in eligendo episcopo concordare non possumus [2889 1Kb] , saltem in hunc conveniamus. Et consensit ei ex episcopis qui electionis [2890 1Kb] causa advenerant solus Theodericus [2891 1Kb] Virdunensis [2892 1Kb] [Col. 1197A] episcopus, qui cognomento Magnus vocabatur, et pars aliqua [2893 1Kb] populi Treverensis. Rex ergo [2894 1Kb] nil moratus investivit eum, dans ei anulum et baculum sub die octavo [2895 1Kb] Idus Januarii anno [2896 1Kb] dominicae incarnationis 1078 [(487) 1Kb] . Pontifices vero Herimannus [2897 1Kb] Mettensis et Bibo [2898 1Kb] Tullensis et residuus clerus et populus, quantum in ipsis erat, non assenserunt, quoniam ipsi tam idoneas [2899 1Kb] personas exhibuerunt [2900 1Kb] ; resistere tamen regis voluntati non potuerunt. Verumptamen clerus et populus [2901 1Kb] multum moleste ferentes irrogari [2902 1Kb] sibi violentiam, deprecabantur eos qui praesto erant episcopos, et cum interminacione auctoritatis apostolicae interdixerunt, ne ipsum consecrarent antistitem [2903 1Kb] , commonentes eos canonici illius decreti, quo praecipitur [Col. 1197B] ut nullus in episcopum nisi canonice electus consecretur. Quocirca episcopis in sua redeuntibus, Egilbertus benedictione non percepta remansit, et erat cupiens [2904 1Kb] consecrari, nec potuit ab aliquo episcoporum ecclesiasticorum [2905 1Kb] , qui ingressum ejus audisset [2906 1Kb] , diebus quam plurimis impetrare [(488) 1Kb] . Tribus [(489) 1Kb] igitur annis fere [2907 1Kb] transactis, cum res regi innotuisset, qui sub ipso tempore Roma [2908 1Kb] rediens, multa [2909 1Kb] ibi caede patrata et papa Gregorio fugato, quo certe nichil in [2910 1Kb] diebus illis [2911 1Kb] (ap. 1084) celebriori fama ora omnium adimplebat, secus Alpes moram [2912 1Kb] faciebat, directis epistolis [2913 1Kb] ad supradictum Virdunensem episcopum, qui ei summa familiaritate adhaerebat, [Col. 1197C] petivit [2914 1Kb] , quatinus Treverensem metropolitanum [2915 1Kb] quantocius consecrare studeret. Quarum epistolarum exemplar [2916 1Kb] hic inserere non videtur [2917 1Kb] ab re, quae habent hunc modum:

12 [2918 1Kb] . Rex Heinricus Dei gratia Romanorum imperator et [2919 1Kb] augustus [2920 1Kb] Theoderico episcopo dilectionem nulli majorem. Inprimis te scire volumus, quia nulli melius quam tibi confidimus, nec episcopum Trajectensem fidei monitorem, sed ad [2921 1Kb] honorem regni tractandum tibi misisse cooperatorem. Deinde ad singula quae mandasti negocia singula damus responsa, sed brevissima, quia infinita tibi reservamus [Col. 1198A] ore ad os dicenda. Siquidem hoc quod in margine epistolae tuae de Romano negocio nobis mandasti, inprimis dicimus tibi [2922 1Kb] . Romam in die sancti Benedicti intravimus; qualiter [2923 1Kb] autem a Romanis recepti simus [2924 1Kb] , qualiter cum Romanis steterimus, qualiter a Romanis recesserimus, ab aliis multis te audisse credimus, tum etiam litteris nostris tibi indicavimus [2925 1Kb] , quas te nondum vidisse putamus [2926 1Kb] , sed et mallemus alio quam nostro ore te [2927 1Kb] rescisse quae nobis fecit Dominus. Incredibile enim videtur, quod verissimum probatur, quod factum [2928 1Kb] est in Roma [2929 1Kb] ; ut ita dicam, cum decem hominibus in nobis [2930 1Kb] operatus est Dominus, quod [2931 1Kb] antecessores nostri si fecissent cum decem milibus, miraculum esset omnibus. Nam cum in Theutonicas partes, de [Col. 1198B] acquirenda Roma jam [2932 1Kb] desperantes, redire vellemus, ecce Romani missis legatis ut Romam intraremus rogaverunt, seque [2933 1Kb] in omnibus nobis obedituros promiserunt; quod et fecerunt. Summo namque gaudio nos intrantes receperunt [2934 1Kb] , summo studio secum manentes adjuverunt, summo triumpho et fide ab eis recedentes prosecuti sunt nos [2935 1Kb] , in tantum ut [2936 1Kb] in Domino fiducialiter dicamus quia tota Roma in manu nostra [2937 1Kb] est, excepto illo castello [2938 1Kb] , in quo inclusus est [2939 1Kb] Hildebrant [2940 1Kb] , scilicet in domo Crescentii. Quem Hildebrandum legali omnium cardinalium ac totius populi Romani [2941 1Kb] judicio scias abjectum, et electum papam [2942 1Kb] nostrum Clementem in sede apostolica sublimatum omnium Romanorum acclamatione, nosque a papa Clemente ordinatum et [Col. 1198C] [2943 1Kb] consensu omnium Romanorum consecratum in die sancto [2944 1Kb] paschae in [2945 1Kb] imperatorem totius populi Romani exultatione [2946 1Kb] . His ita [2947 1Kb] factis benedictione Dei et sancti Petri omnium gaudio a Roma recessimus, et quanto citius [2948 1Kb] possumus [2949 1Kb] ad has partes [2950 1Kb] properamus [2951 1Kb] , et in via reditus invenit nos tuus nuntius. Gaudeant qui velint [2952 1Kb] , doleant qui velint, nos Deo propicio assumus. Domnus ille quid agat, scire non curamus, sed quod tu monuisti [2953 1Kb] , libenter ne nobis dampnum [2954 1Kb] faciat providebimus. De Saxonibus vero, de Salzburgense [2955 1Kb] archiepiscopo, [Col. 1199A] de comite Adalberto, et de aliis ad nos redire volentibus id tibi respondemus, quia consiliis tuis libenter acquiescimus, ut tantummodo pax vera [2956 1Kb] fiat in nostris temporibus [2957 1Kb] , videlicet ut fideles sint, cum ad nos redierint. Tu autem si non gravaris facere quod volumus, Augustam ad nos venire post festum apostolorum Petri et Pauli rogamus [2958 1Kb] , quia, [2959 1Kb] Deo favente, in festivitate [2960 1Kb] eorum Radisponae [2961 1Kb] erimus. Studeas ergo ad nos venire, ut tuo nos adventu possis [2962 1Kb] laetificare. Insuper mandat tibi [2963 1Kb] apostolicus Clemens et imperator [2964 1Kb] Heinricus, ut sicut nos diligas [2965 1Kb] , ita archiepiscopum Treverensem velociter consecrare properes [2966 1Kb] . Vale [2967 1Kb] .

13. [2968 1Kb] Has igitur epistolas [2969 1Kb] cum praefatus Theodericus acceptas legisset, noluit [2970 1Kb] quidem [Col. 1199B] quod petebatur libenter adimplere, sed attonitus rerum magnitudine, non posuit [2971 1Kb] in corde suo credere, ita se omnia habere sicut scriptura referente [2972 1Kb] cognoverat. Sed et recordatus, quod a clero Treverensi ne id faceret apostolica auctoritate sibi interdictum fuisset, ne forte adversus [2973 1Kb] eum exinde potuissent quandoque idoneae [2974 1Kb] accusationes consurgere, congruum duxit super hoc litteras mittere Romano pontifici, in quibus et meminit depulsionis ab episcopatu Herimanni [2975 1Kb] supradicti Mettensis [2976 1Kb] ac sibi injunctae reconciliationis, ut videlicet ipsius interventione Herimannus loco suo restitueretur; quod, licet satis laboraverit, non tamen tunc sed postea obtinere potuit [2977 1Kb] . Litterarum autem [2978 1Kb] quas mittebat hic erat modus [2979 1Kb] [(490) 1Kb] .

[Col. 1199C] (An. 1080?) Gregorio summo pontifici karissimo domino reverentissimo [2980 1Kb] patri Theodericus Virdunensis episcopus qualiscumque tamen suus, dilectionem quam patri filius, subjectionem quam praelato subditus, servitutem quam domino servus. Posse tibi obedire maxima est [2981 1Kb] michi jocunditas, posse servire non parva hilaritas; in quo enim venerabor te, in eo beatum Petrum [2982 1Kb] ; in quo obediendo serviendo te michi conciliabo [2983 1Kb] , in eo beatum apostolum [2984 1Kb] . Monitus a te suscepi confratrem meum Mettensem ut te ipsum, attendens illud dominicum: Â»Qui vos recipit, me recipit (Matth. X, 40)Â«, causam ejus meam [Col. 1200A] feci, negocium [2985 1Kb] meum existimavi, eadem nobis adversitas [2986 1Kb] , eadem fuit prosperitas. Ad hoc me invitavit mutua fraternitas, debita caritas, sed praecipue jussio tua, benivolentia tua et habita in me fiducia. Praeterea [2987 1Kb] Treverensis ecclesia cum gravi dolore pedibus paternis [2988 1Kb] advolvitur [2989 1Kb] , filia dominum pulsat, inconsolabile [2990 1Kb] sui detrimentum his [2991 1Kb] temporibus me mediante deplorat. Vidua per [2992 1Kb] biennium fere quanta passa est et patitur! quantum afflicta est et affligitur! Foris pugnae [2993 1Kb] , intus timores. Elegit virum de plebe dignum sacerdotem, idoneum patrem, communi assensu, teste conscientia mea coram Deo et coram te, quod nichil symoniacum contra ejus ecclesiasticum intercurrerit, quod nichil symoniacum etiam peticione remota intervenerit. Consecrationem [Col. 1200B] ejus miramur differri [2994 1Kb] , dilationem [2995 1Kb] tam gravem miramur potuisse tibi inculcari [2996 1Kb] , illud maxime, quod pateris hac desolatione nos adeo gravari. Gravissimum onus est michi, solum [2997 1Kb] esse in medio nationis pravae et [2998 1Kb] perversae; solum, patre [2999 1Kb] et fratre illo expulso, alio non consecrato. Si ecclesiam, si statum christianitatis curas [3000 1Kb] , locum nostrum respicias, et cum vita [3001 1Kb] patris in omnibus spectata ordinacionem mereatur, Mettensem [3002 1Kb] et me tuo exaudito, nullius detractione ulterius remoretur [3003 1Kb] . Persolvet [3004 1Kb] tibi quod patri filius, quod praelato subditus. Deinde quibusdam interpositis, in fine ita concludit: Quomodo rex sit [3005 1Kb] tecum et tu [3006 1Kb] cum rege, modo [3007 1Kb] michi rescribas tuo.

[Col. 1200C] 14 [3008 1Kb] . (An. 1084) Denique his quae decursa sunt Romam directis, appropinquante tempore [3009 1Kb] quo se rex venturum per epistolam suprascriptam ipsi mandaverat, sicut jussus fuerat [3010 1Kb] , venire ei obviam parabat, veniensque Mogontiam [3011 1Kb] , ibi forte [3012 1Kb] complures episcoporum in occursum regis euntium repperit; ad quos facta oracione, quoniam confratres sui, suffraganei videlicet ecclesiae [3013 1Kb] Treverensis, supra nominati episcopi Herimannus Mettensis et Bibo [3014 1Kb] Tullensis, ob invidiam regis metropolitani sui consecrationi noluissent interesse, petivit ex [3015 1Kb] ipsis causa karitatis sibi [3016 1Kb] cooperatores fieri, et obtinuit. Itaque [3017 1Kb] assumptis secum [3018 1Kb] qui plus ceteris [Col. 1201A] erga ipsum benigni [3019 1Kb] videbantur, conivente [3020 1Kb] ejusdem sedis archipraesule, Egilbertum [3021 1Kb] consecravit [3022 1Kb] episcopum. Porro cum fuisset ordinatus, paucis interjectis diebus, Treverim venit, et coepit cum his qui, ut ita dicam, ipsum [3023 1Kb] noluerunt [3024 1Kb] regnare super se, tyrannico more agere, ut deinceps ab ejus impugnatione desisterent; majoribus, quibus plus nocere non potuit, ex rege timorem incutere; invalidae vero plebis, quae se adversus ipsum [3025 1Kb] defendere non potuit, bona quacumque occasione diripere. Tunc hii qui plus ceteris ei ausi [3026 1Kb] sunt resistere, dixerunt: Quoniam ad hunc [3027 1Kb] pontificatus honorem [3028 1Kb] et tunc et nunc ingratis [3029 1Kb] nobis accessisti, sed et quia ab homine excommunicato et laico episcopalia suscepisti, episcopalia inquam anulum [Col. 1201B] et baculum, praesertim cum [3030 1Kb] in canonibus decretis [3031 1Kb] laicis quantumvis religiosis nulla [3032 1Kb] de ecclesiasticis rebus aliquid [3033 1Kb] disponendi sit tributa facultas, idcirco non poteris episcopari [3034 1Kb] , nec nos tibi communicare. At vero si insuper debes in gradu [3035 1Kb] suscepti honoris consistere [3036 1Kb] , oportet te Gregorio catholicae ecclesiae [3037 1Kb] summo pontifici obsequi et obedire, et heretico [3038 1Kb] illi superposito penitus abrenunciare, heretico inquam juxta illud quod beatus [3039 1Kb] Gelasius papa et martyr in epistola quadam, universis orientalibus episcopis directa, de hujusmodi superpositis scribens ait: Â»Quid ergo facimus de [3040 1Kb] tantis totque civitatibus, ex quibus catholici pontifices rejecti sunt? si catholici subrogati sunt [3041 1Kb] , cur catholici sunt rejecti [3042 1Kb] ? Sed evidenter [Col. 1201C] apparet quia [3043 1Kb] , cum catholici sunt rejecti, non catholici fuerunt qui subrogati sunt [3044 1Kb] . Restat [3045 1Kb] igitur ut [3046 1Kb] non sint catholici sed heretici quicumque successerunt.Â« Item: Â»Quis non videat, illos esse catholicos et ab omni heretica peste prorsus alienos, qui a propriis urbibus detrusi [3047 1Kb] et in exiliis sunt redacti, et eos qui superstitibus catholicis successores fieri ausi sunt, catholicos omnino non esse [3048 1Kb] . His [3049 1Kb] adde et illos [3050 1Kb] qui se prius talium communioni junxerunt.Â« Quo contra Egilbertus respondit, velle se prius vitam dare, quam illi qui eum ad hunc honorem provexisset [3051 1Kb] infidelis existere. [Col. 1202A] numquam velle Gregorio obedire, quamdiu ipse [3052 1Kb] nollet amicitiam regis inire [3053 1Kb] . Interea dum haec et his similia inter se contendentes tractarent, appropinquabat jejunium quattuor temporum, quo consuetudo est ecclesiae, promoveri eos in ordinem clericatus qui sunt promovendi [3054 1Kb] ; et hoc [3055 1Kb] iste omni nisu [3056 1Kb] affectabat facere, non amore justiciae, sed ut potuisset majorum quempiam sibi advincire [3057 1Kb] , ut videlicet ab ipso consecrati postea ipsi essent obnoxii, et quomodo suam ab ordine suspensionem, ita pertimescerent ejus ab episcopatu depositionem. Cujus intentionem cum rescissent, dixerunt: Quia pallium [3058 1Kb] , quod [3059 1Kb] a Romana ecclesia metropoli nostrae debetur, nondum es adeptus, impositionem manus a te percipere [3060 1Kb] nolumus, [Col. 1202B] maxime cum in canonibus decretum sit [3061 1Kb] : Â»Si quis episcopus [3062 1Kb] metropolitanus sine pallio consecrare praesumpserit, et consecrator et consecratus gravi ordinis sui periculo subjacebit.Â« Quod utique si debes acquirere, necessarium [3063 1Kb] habes erga papam [3064 1Kb] quem adeo despicis, Gregorium te [3065 1Kb] humiliare, ut merearis accipere. Quid [3066 1Kb] multa? Expositis ei [3067 1Kb] idoneis causis pro quibus non debuerit [3068 1Kb] ordines facere [3069 1Kb] , abstinuit, et paucis diebus interpositis, quendam [* 1Kb] consectaneum suum nomine Theodericum, arte nigromanticum [3070 1Kb] , professione monachum, scientia litterarum valde praeditum, misit quaesitum Clementem [3071 1Kb] suum apostolicum [3072 1Kb] , et [3073 1Kb] inventum transmittere [3074 1Kb] sibi expeteret [3075 1Kb] pallium. At ille Clemens inquam [3076 1Kb] gavisus quod [Col. 1202C] aliquis [3077 1Kb] ipsum pro accipienda benedictione respiceret, quod petebat transmisit, cum litteris docentibus [3078 1Kb] quibus temporibus hoc foret [3079 1Kb] usurus; quas quia auctor [3080 1Kb] non roborat, magis vero infirmat---hereticorum enim [3081 1Kb] et excommunicatorum decreta fidelis quisque non recipit---, idcirco commendare [3082 1Kb] memoriae non curavimus [(491) 1Kb] . Hic [3083 1Kb] autem quem jam nominavimus [3084 1Kb] Theodericus de saepe dicto [3085 1Kb] Gregorio papa libros duos edidit [(492) 1Kb] , in quibus mendaciis [3086 1Kb] multis conpilatis, quae non ipso melius concinnare [3087 1Kb] quis novit, Gregorium infamem fecit, regis vero et sui papae [Col. 1203A] innocentiam et sanctitatem commendavit. Pro quibus editis iste de quo loquimur Egilbertus [3088 1Kb] abbaciam sancti Martini [3089 1Kb] super litus Mosellae, defuncto beatae memoriae Sigiberto [3090 1Kb] abbate, eadem [3091 1Kb] die illi retributionem [3092 1Kb] dedit; [** 1Kb] quo utique malo si majus non fecisset, ad perpetuam sui [3093 1Kb] dampnationem sufficere potuisset. Nam ipsa abbacia prius quidem [3094 1Kb] erat admodum in rebus sufficiens, at nunc ab [3095 1Kb] hoc est adeo adnichilata, ut monachi quoque qui divinis ibidem erant [3096 1Kb] mancipati serviciis, nisi aliunde conquirerent, nec necessaria vitae haberent.

[Col. 1203B] 15. Est [3097 1Kb] et aliud quiddam [3098 1Kb] gestorum ejusdem [3099 1Kb] Egilberti, quod [* 1Kb] pro facti similitudine istic libet inserere [3100 1Kb] . In monasterio puellarum Horrei defuncta Imiza [3101 1Kb] , summae strennuitatis ancilia Dei, matre coenobii, renitentibus [3102 1Kb] omnibus ibi loci [3103 1Kb] Deo famulantibus, praeposuit quandam neptem suam [3104 1Kb] fratris filiam nomine Liucardam [3105 1Kb] [** 1Kb] ---quod cum pace salvo honore professionis sanctimoniae dixerim; Deus scit [3106 1Kb] quia non mentior---arte magam [3107 1Kb] , veneficam, incantatricem, blasphemam [3108 1Kb] . De qua cum episcopus modis omnibus [3109 1Kb] niteretur ut ibi eam [Col. 1203C] praeficeret, sanctimonialibus omnibus pusillis et [3110 1Kb] majoribus sine cessatione tam die quam nocte Deum et sanctam ejus [3111 1Kb] genitricem cui serviunt ne hoc fieret orantibus, cuidam ex earum collegio, quae ceteris frequentior oracioni incumbebat, inter verba oracionis, ut divinae erat voluntatis, obdormienti, talis ostensa est [3112 1Kb] visio. Vidit sanctam Dei genitricem [3113 1Kb] in medio angelorum [3114 1Kb] stantem et beatas virgines Irminam [3115 1Kb] , Modestam, Anastasiam, quae in diebus suis ipsi loco praeerant [3116 1Kb] , coram ea [3117 1Kb] consistentes et vultus quasi moestos [Col. 1204A] exhibentes, et sanctam Dei matrem ita [3118 1Kb] se alloquentem: Ausculta, inquid [3119 1Kb] , filia, cum [3120 1Kb] illuxerit dies,---erat [3121 1Kb] enim hora matutina,---indica sororibus tuis ex me, quia peccatis vestris exigentibus [3122 1Kb] decrevit Deus, ut ipsa, de qua petitis absolvi, flagelli vobis loco proveniat, et tamdiu maneat [3123 1Kb] , quousque pro afflictionibus ab [3124 1Kb] ipsa vobis irrogandis de [3125 1Kb] diuturnitate [3126 1Kb] vitae ipsius vos pigeat. Verumptamen noveritis, noveritis, ipsam [3127 1Kb] ex praelatione iram Dei in se provocare, vobis vero [3128 1Kb] non plus officere, nisi quod super destitucione hujus [3129 1Kb] loci nostri videbimini sufferendo laborare. Itaque cum fuisset intronizata, coepit [*** 1Kb] de [3130 1Kb] bonis ecclesiae juxta illud libri Machabeorum diabolum [3131 1Kb] magnum exercere (I Macch. I, 38), et ut veram fatear [Col. 1204B] [3132 1Kb] , licet inpudenter [3133 1Kb] loquar, alia concubitoribus suis distribuere, alia vendere, postremo, ut breviter concludam, paucis ecclesiae derelictis, omnia in usus suos convertere, ut posses liquido perpendere veridicam Dei genitricis supradictam sententiam [3134 1Kb] existere, ipsam ex praelatione iram Dei in se provocare.

[Col. 1204C] 16. Denique [3135 1Kb] aliquantis transactis annis [3136 1Kb] , Egilbertus coepit se [3136 1Kb] satis admodum officio dignum exhibere [3137 1Kb] , nisi solum quod [3138 1Kb] ab [3139 1Kb] excommunicatorum, regis videlicet et Clementis, se noluit communione sequestrare. Propter quod [3140 1Kb] Bruno [3141 1Kb] , qui ei in episcopatu proximo [3142 1Kb] loco [Col. 1205A] successit, omnes quos ille ordinavit, iste ab officio suspendit, nec remotos ad pristinum gradum admisit, nisi qui se legitimo Romanae [3143 1Kb] ecclesiae pontifici obediturum super sanctum [3144 1Kb] evangelium fidem fecit. Complura memoria [3145 1Kb] digna de hujus Egilberti probis actibus [3146 1Kb] , quae per ipsum vel sub ipsius temporibus gesta sunt, seniorum relatione ad nostram noticiam devenerunt [3147 1Kb] , quorum aliqua, siquidem [3148 1Kb] vel aliquam ejus memoriam cum pace ecclesiae [3149 1Kb] fieri liceat in benedictione, curabimus [3150 1Kb] insinuare. Quaedam [3151 1Kb] praepotens [3152 1Kb] matrona comitissa [(493) 1Kb] de castello [3153 1Kb] quod Aralunae [(494) 1Kb] dicitur, mater videlicet comitum Walramni [3154 1Kb] et Folconis [3155 1Kb] , marito suo [3156 1Kb] [(495) 1Kb] defuncto, astipulantibus filiis [3157 1Kb] et filiabus suis, bona proprietatis [Col. 1205B] suae in ecclesia Treveris [3158 1Kb] beato Petro tradidit, et amplius recepit sub condicione quam precariam nominant, ita [3159 1Kb] videlicet, ut cum ipsa de hac luce migraret, utraque data simul [3160 1Kb] et accepta in beati Petri et episcopi jus libere transirent, et [3161 1Kb] quod episcopo ex his facere [3162 1Kb] placuisset, liberam potestatem haberet. Hujus comitissae neptem, filii filiam, Heinricus quidam dux [3163 1Kb] , cujus dicionis [3164 1Kb] erat castellum quod vulgo Lempurch [3165 1Kb] nominatur, duxit in matrimonium; qui decurso aliquanti temporis spacio, eadem bona ecclesiae tollere et in suos usus vendicare [nitebatur [3166 1Kb] ]. Propter quod cum fuisset saepius ab episcopo ad satisfactionem vocatus et nollet desistere, sequestratus est a communione ecclesiae; cumque nec [Col. 1205C] ideo manus suas ab incepta malicia [3167 1Kb] contineret, immo magis et alia episcopatus bona devastaret, episcopus maledixit ei anathemate maranatha. Cui nec sic quidem ab impugnacione desistenti, sed et [3168 1Kb] adversus ipsam civitatem Treverim cum magna armatorum manu venienti, episcopus, convocata ad se liberorum et ministerialium ecclesiae [3169 1Kb] multitudine [3170 1Kb] gravi, statuto die occurrit, et adjutorio Dei et [3171 1Kb] beati Petri, istius partis [3172 1Kb] satis admodum modico [3173 1Kb] , illius vero permaximo detrimento et confusione [3174 1Kb] , ad [3175 1Kb] propria redire coegit. Post multum [Col. 1206A] vero temporis cum idem dux inflictum sibi anathema parvipenderet, et in malis supradictis [3176 1Kb] et similibus perseveraret, accidit [3177 1Kb] ut quidam de militibus ejus die quadam in domum ejus advenisset, et facta hora prandii apposita mensa coram ipso panem comedere [3178 1Kb] debuisset, et [3179 1Kb] dux illi illudens [3180 1Kb] : Surge, ait, et foras egredere, coram me comessurus [3181 1Kb] non es; excommunicatus enim es. Et ille: Ubi, inquit, et quis me praeter eum qui et [3182 1Kb] te excommunicavit? Cui dux ait: Ecce nunc vide, jam parebit [3183 1Kb] , si ita sumus excommunicati [3184 1Kb] , ut [3185 1Kb] aliquid nobis [3186 1Kb] exinde molestiae possit accidere. Si hic canis---qui forte illis edentibus aderat---buccellam [3187 1Kb] quam [3188 1Kb] illi dedero comederit, non pertimesco, sin autem, timenda est nobis [3189 1Kb] excommunicatio [Col. 1206B] et petenda reconciliatio. Et hoc dicto, misit buccellam; quam canis ut naribus adhibuit, ultra contingere non curavit. Et ne quis hoc canis saturitati [3190 1Kb] potuerit [3191 1Kb] inputare, cum alius illi [3192 1Kb] buccellam mitteret, festinus arripuit [3193 1Kb] . Unde omnes qui aderant summa admiracione ducti [3194 1Kb] , una voce dixerunt oportere eos ad satisfactionem venire. Et ita fecerunt. Sit ergo nomen Domini benedictum in secula (Ps. CXII, 2), qui sacerdotum licet peccatorum tamen in multitudine clementiae suae preces exaudit, et quod nostra parvitas in terris ligat, apud ipsum quoque ligatum [3195 1Kb] esse confirmat, juxta quod ipse [3196 1Kb] beato Petro et per ipsum ecclesiae [3197 1Kb] promisit, dicens: Quodcumque ligaveris super terram erit ligatum et in coelis [Col. 1206C] (Matth. XVI, 19), et reliqua [3198 1Kb] .

17. [3199 1Kb] Ea tempestate (an. 1096) populus multus utriusque sexus ex [3200 1Kb] omni terra et natione Jerusalem ire intenderunt [3201 1Kb] , et totis desideriis anhelabant [3202 1Kb] pro Dei et fidei [3203 1Kb] amore aut ipsi mortem suscipere aut incredulorum colla fidei subjugare, et hac mentis intentione incitati decreverunt primum [3204 1Kb] Judaeos in civitatibus et castellis ubicumque habitarent persequi, et cogere illos [3205 1Kb] aut [3206 1Kb] dominum Jhesum Christum Deum credere, aut sub ipsa hora vitae [3207 1Kb] periculis subjacere [(496) 1Kb] . Cumque [Col. 1207A] eodem fervore [3208 1Kb] civitati Treverorum appropinquassent [3209 1Kb] , Judaei qui ibi habitabant similia sibi arbitrantes fieri, quidam ex eis accipientes parvulos suos, defixerunt cultros in ventribus eorum, dicentes, ne forte christianorum vesaniae ludibrio fierent, debere eos [3210 1Kb] in sinum Habrahae transmittere. Quaedam autem [3211 1Kb] ex mulieribus eorum, ascendentes super pontem fluminis et adimpletis [3212 1Kb] sinibus earum [3213 1Kb] et manicis lapidibus, praecipitaverunt se in profundum. Reliqui vero, quibus adhuc vivere [3214 1Kb] cordi erat, assumptis secum rebus suis et liberis, in palacium [(497) 1Kb] , quod est asyle [3215 1Kb] Treverorum, ubi ipsa hora Egilbertus manebat, confugerunt, et coeperunt lacrymis flagitare suffragium. Ille vero nacta oportunitate, super conversione [3216 1Kb] [Col. 1207B] eos admonens, ita exorsus est: Miseri, nunc venerunt super vos peccata vestra quae operati estis, filium Dei blasphemando et sanctissimae genitrici ejus detrahendo, ipsum quidem in carne venisse negando, et [3217 1Kb] matri ejus superfluitatibus verborum vestrorum derogando. Ecce jam hujus rei causa ad summam vitae [3218 1Kb] vestrae desperationem devenistis; et vobis [3219 1Kb] ego dico, si in hac infidelitate vestra perseveraveritis [3220 1Kb] , corpore simul et anima peribitis. Vos pro [3218 1Kb] similitudine patrum vestrorum, qui [3221 1Kb] ante Christi adventum ipsum venturum [3222 1Kb] in carne crediderunt, vobismet ipsis blandientes promittitis [3223 1Kb] . Profecto [3224 1Kb] nisi jam ipsum venisse, et quae redemptionis [3225 1Kb] humani generis ipsum acturum scripturae [3226 1Kb] referunt, adimpleta esse cognoveritis [3227 1Kb] , ipsi vos fallitis. Quae [Col. 1207C] vos stulticia vel magis duricia coartat, ut, cum prophetica scripta legatis, non retractetis, vobiscum cogitantes, quam brevis temporis spacium adventus ejus in carne [3228 1Kb] Daniel [3229 1Kb] propheta commemorat, et quot [3230 1Kb] exinde anni defluxerunt [3231 1Kb] ? Â»Septuaginta, inquid, ebdomadae abbreviatae sunt super populum tuum, et super urbem sanctam [3232 1Kb] tuam, ut consummetur [3233 1Kb] praevaricatio, et finem accipiat peccatum, et deleatur iniquitas, et adducatur justitia sempiterna, et impleatur visio prophetae [3234 1Kb] , et ungatur sanctus sanctorum (Dan. IX, 24).Â« Nonne scientiam litterarum vestrarum [3235 1Kb] bonam habetis? Utique [Col. 1208A] magnum vobis posset existere gaudium et fidei incitamentum de assumptione generis vestri in [3236 1Kb] Deum. Hoc autem dicebat [3237 1Kb] , quia, ut quidam sanctorum [3238 1Kb] dicit, Infidelibus est [3239 1Kb] blandiendum, ut ad fidem convertantur, et ipsi [3240 1Kb] de generis sui nobilitate gloriantur. Et adjunxit: Nunc itaque acquiescite peticionibus meis et consiliis, et [3241 1Kb] convertimini et baptizemini [3242 1Kb] , et ego restituam vos cum pace et salute possessionibus [3243 1Kb] vestris, et deinceps ab adversantibus tuebor vos. Cum haec et his [3244 1Kb] similia ad illos diceret, unus ex illis legis doctor, cui [3245 1Kb] nomen erat Micheas, coepit dicere: Vere, sicut dixisti, necessarium est [3246 1Kb] nobis, magis [3247 1Kb] christianorum fidei nos jungere, quam de die in diem taliter [3248 1Kb] vitae nostrae et possessionum periculis [3249 1Kb] [Col. 1208B] subjacere. Age ergo, quomodo credere debeamus edissere et adjuva quatinus liberemur de manibus eorum qui foris [3250 1Kb] sunt, quaerentium nos perdere [3251 1Kb] . Et ait episcopus: Haec est fides catholica, sine qua nemo salvari [3252 1Kb] potest: ut credatis [3253 1Kb] in Deum patrem omnipotentem creatorem omnium creaturarum, et in [3254 1Kb] Jhesum Christum filium ejus, qui cum patre unius est substantiae, quem Deus pater ante omnia tempora [3255 1Kb] genuit nativitate illa ineffabili, de [3256 1Kb] qua dicit Esayas [3257 1Kb] propheta: Â»Generationem ejus quis enarrabit? [3258 1Kb] (Isai. LVIII, 8.)Â« Qui quidem cum homines per multimoda vicia incedentes ad tantam devenissent insipientiam, ut neglecto creatore suo debitum Deo idolis manu factis honorem [Col. 1208C] inpenderent, sicut [3258* 1Kb] est infinitae misericordiae, condoluit perdicioni eorum, et [3259 1Kb] ut eos ab errore et perdicione, quae de hac vita decedentes [3260 1Kb] excipiebat, liberaret: manens quod erat, suscepit quod non erat, ex voluntate Patris, cooperante Spiritu. [3261 1Kb] sancto, homo verus per immaculatae virginis uterum sine viri [3262 1Kb] semine natus est; quem, quia filium Dei se esse dicebat [3263 1Kb] , patres vestri crucifixerunt et vos ipsorum [3264 1Kb] maledicto devinxerunt dicentes: Â»Sanguis ejus super nos et super filios nostros (Matth. XXV, 25)Â«. Verumptamen vos hoc maledictum [3265 1Kb] evadere potestis, si in [3266 1Kb] ipsum firmo corde credideritis et de peccatis vestris ipsum vobis propicium [3267 1Kb] fieri rogaveritis [Col. 1209A] [3268 1Kb] ; qui post passionem suam effracto inferno, et his [3269 1Kb] qui in adventu [3270 1Kb] ejus crediderunt inde erutis, die tercia Deus [3271 1Kb] verus et homo resurgens a mortuis, abhinc die 40, videntibus [3272 1Kb] qui digni erant, ad [3273 1Kb] coelos ascendit, ubi sedet in dextera Dei patris sui, aequalis ei [3274 1Kb] et coaeternus in divinitate [3275 1Kb] , inde venturus ad [3276 1Kb] judicium in novissimo dierum, Deus verus et homo, reddere unicuique prout gessit in corpore sive bonum sive malum. Nec minus credendum est in [3277 1Kb] Spiritum sanctum, qui ex Patre et Filio procedens, universa condita vivificat, aequalis et consubstantialis per omnia in divinitate [3278 1Kb] Deo Patri et Filio, propter [3279 1Kb] quod et fides christiana [3280 1Kb] trium deitatem [3281 1Kb] personarum unam [3282 1Kb] praedicat esse [3283 1Kb] essentiam, aequalem majestatem. [Col. 1209B] Hanc fidem catholicam per [3284 1Kb] orbem confitetur ecclesia, in qua unum [3285 1Kb] datur baptisma in remissionem peccatorum credentibus, in qua juste et pie viventes post hujus vitae decursum, corporibus nostris hisdem quibus nunc paremus immortalitate vestitis, speramus communionem sanctorum percipere et fruituros [3286 1Kb] aeterna beatitudine, male vero operantes, non confessos et inemendatos in aeterno arsuros incendio. Tunc Micheas, his [3287 1Kb] videlicet quo hortante [3288 1Kb] hanc [3289 1Kb] fidei edicionem episcopus exorsus est, ait: Testificor tibi per Deum, quia quae locutus es credo, et ecce jam judaismo abrenuncio, et quae nunc michi non satis plene [3290 1Kb] sunt intellecta, cum nobis tempus pacis et tranquillitatis [3291 1Kb] adveniet [3292 1Kb] , perquirere curabo. Tantum nunc [3293 1Kb] accelera [Col. 1209C] [3294 1Kb] nos baptizare [3295 1Kb] , ut possimus manus quaerentium nos evadere. Similiter et alii [3296 1Kb] omnes dixerunt. Tunc episcopus baptizavit illum [3297 1Kb] , nomen suum inponens ei, alios autem presbiteri qui aderant baptizabant. Sed ut de cetero [3298 1Kb] taceam, aliis omnibus in sequenti anno apostatantibus [3299 1Kb] , iste [3300 1Kb] adhaerens episcopo in fide permansit. Non ergo audebo nunc dicere, quod istius conversio [3301 1Kb] sit animae convertentis salvatio, cum scriptum sit, quia qui converti fecerit peccatorem ab errore viae suae, salvabit animam ejus [3302 1Kb] a morte (Jac. V, 20), ejus [Col. 1210A] inquam, id est suam et conversi. Cum ad Ezechielem [3303 1Kb] Dominus dixerit, quod [3304 1Kb] si annunciaverit impio viam suam malam et ille conversus non fuerit, ipse tamen mercedem suam [3305 1Kb] non amiserit. Sic enim dicit: Si autem tu annunciaveris impio et ille non fuerit conversus [3306 1Kb] a via sua mala, ipse [3307 1Kb] quidem in iniquitate sua morietur, tu autem animam tuam liberasti (Ezech. III, 19).---Praeterea [3308 1Kb] multa alia bona [3309 1Kb] operatus est, quae enumerare longum est. Hoc tantum [3310 1Kb] sciendum, quod elemosinas pauperibus largas faciebat et ecclesiis bona plurima conferebat, sed et [3311 1Kb] ab antecessoribus suis aliquibus [3312 1Kb] ablata reconsignavit [3313 1Kb] , quorum testamenta in ejus memoriam in bibliothecis usque hodie [3314 1Kb] sunt recondita [3315 1Kb] ; quae omnia ego pusillus qui [Col. 1210B] haec scribo ad redemptionem animae ejus profutura sperarem, sed sententiae beati Augustini non audeo praejudicare. Dicit enim: Omni homini, qui ecclesiae catholicae non tenet unitatem, neque baptismus neque elemosina quamlibet copiosa neque mors pro Christi nomine suscepta proficere poterit ad salutem, quando in eo vel heretica vel scismatica pravitas perseverat [3316 1Kb] , quae ducit ad mortem.---Mortuus est autem anno dominicae incarnationis 1101, die Nonarum Septembrium [(497*) 1Kb] , et sepultus est in ecclesia majori, domo videlicet sancti Petri apostoli [3317 1Kb] . Sedit in episcopatu annos [3318 1Kb] viginti duos, menses octo [3319 1Kb] , dies tres, et vacavit episcopatus fere [3320 1Kb] menses quattuor.

[Col. 1210C] 18 [3321 1Kb] . In diebus illis fuerunt [3322 1Kb] ex copioso Trevericae civitatis clero quam plures hac [3323 1Kb] sacerdocii successione dignissimi; inter quos erat quidam Bruno nomine [3324 1Kb] , Francus natione, insignis nobilitate, utpote quem pater Arnoldus comes [(498) 1Kb] ex nobilissima Adeleyda [3325 1Kb] matre genuerat, forma praestantissimus, litteris satis [3326 1Kb] eruditus, consilio cautus, plus quam dici potest munificus [3327 1Kb] . Quibus rebus ita [3328 1Kb] erga se principes devinxerat, ut non solum praeposituris [3329 1Kb] majorum ecclesiarum in Treveri et Spira, verum etiam beati Florini [3330 1Kb] in Confluentia et [3331 1Kb] archidiaconatus eum dignitate [Col. 1211A] [3332 1Kb] sublimassent. De hoc suggestum [3333 1Kb] imperatori, ut eum Trevericae praeficeret ecclesiae. Eo siquidem anno Heinricus rex quartus, imperator [3334 1Kb] tercius, habita curia natalem [3335 1Kb] Domini celebravit in Mogontia [(499) 1Kb] , ubi eum adeuntes cives Treverici [3336 1Kb] petierunt sibi episcopum dari. Quibus mox petentibus, principibus et civibus [3337 1Kb] consentientibus, Brunonem eis [3338 1Kb] consecrari jussit. Denique ibidem ordinatus est [3339 1Kb] Idus Januarii (an. 1102) ab [3340 1Kb] Adalberone [3341 1Kb] Mettensis ecclesiae episcopo, oleum sacrae benedictionis inponente, Johanne Spirensi, Richero Virdunensi [3342 1Kb] cooperantibus, assistentibus quoque [3343 1Kb] archiepiscopis Ruothardo [3344 1Kb] Mogontiensi et Frederico [3345 1Kb] Coloniensi et aliis quam pluribus [3346 1Kb] episcopis. Itaque ordinatus venit Treverim [Col. 1211B] die [3347 1Kb] purificationis sanctae [3348 1Kb] Dei genitricis, et cum magno populi [3349 1Kb] gaudio susceptus est. Anno [3350 1Kb] igitur [3351 1Kb] ordinationis suae [3352 1Kb] tercio mense Marcio Romam profectus [3353 1Kb] [(500) 1Kb] apostolorum gratia et percipiendae [3354 1Kb] benedictionis magistri sui [3355 1Kb] causa, invenit domnum Pascalem [3356 1Kb] universali sinodo praesidentem, papatus [3357 1Kb] sui jam annum octavum [3358 1Kb] agentem. A quo honorifice susceptus [3359 1Kb] ---utpote Belgicae Galliae primae metropolis praesul magnificus; ad cujus praesulatum ex [3360 1Kb] permissione beati Petri apostoli [3361 1Kb] suorumque successorum apostolicorum, quos enumerare longum est, inviolabilium testamentorum roboratione totius Galliae atque Germaniae pertinet primatus; [Col. 1211C] ita enim sanctus Silvester beato Agricio quarto episcoporum Treberensium [3362 1Kb] , quorum nomina cognita habemus, scribit [3363 1Kb] inter cetera dicens [(501) 1Kb]

Sume prioratum post Alpes Trebir [3364 1Kb] ubique,
   Quem tibi lege nova Roma dat et veteri;---
honorifice inquam susceptus [3365 1Kb] , sed quoniam episcopalia, anulum videlicet et baculum, per manum laicam suscepisset, atque quia [3366 1Kb] ecclesias dedicasset et clericos necdum pallium consecutus promovisset, multum aspere correptus [3367 1Kb] est, et decernente episcoporum ibi congregatorum concilio, [Col. 1212A] pontificatus officium deposuit, quod [3368 1Kb] tamen eisdem [3369 1Kb] intervenientibus, quia [3370 1Kb] discrecio ejus et prudentia officio et tempori conveniens [3371 1Kb] erat, post triduum non sine admissorum penitentia recuperavit. Injuncta est autem [3372 1Kb] ei penitentia, ut quociens in spacio trium proximorum [3373 1Kb] annorum missarum sollempnia celebraret, dalmatica non uteretur; quod ipse humiliter inplevit [3374 1Kb] . Deinde accepta tam apostolici [3375 1Kb] quam totius sinodi benedictione, pallii honore donatus, atque de regula fidei firmiter [3376 1Kb] observanda instructus, atque [3377 1Kb] de instructione commissi sibi [3378 1Kb] gregis diligenter admonitus, in sua cum gaudio remeavit [3379 1Kb] . Tum [3380 1Kb] vero juxta magistri institutionem [3381 1Kb] magis quam ante operibus justiciae coepit [3382 1Kb] insistere et verbum [Col. 1212B] sacrae exhortationis quasi mensuram [3383 1Kb] evangelici tritici dominicae familiae fideliter [3384 1Kb] erogare, et quod praedicavit ore, studuit operum executione confirmare, attentius illud [3385 1Kb] beati Gregorii mente [3386 1Kb] pertractans: Cujus vita despicitur, restat ut et [3387 1Kb] praedicatio ejus [3388 1Kb] contempnatur. Fuit enim constans in oracione, devotus in elemosinarum largitione, pius in viduarum et pupillorum defensione, excidia domorum Dei nulla sumptus [3389 1Kb] magnitudine motus reparabat, et si quispiam Deo famulantibus aliquid intulisset injuriae, inpune praeterire non sinebat. Verum, ut breviter concludam, talem se omnimodis exhibebat, ut in [3390 1Kb] administrandis quoque regni negociis ex omnibus principibus consilio [Col. 1212C] [3391 1Kb] et sapientia et auctoritate nullus eo sublimior haberetur, adeo ut imperator patrem suum eum vocaverit et majorem ceteris ei [3392 1Kb] honorem inpenderit [3393 1Kb] . Sed et [3394 1Kb] ab omnibus episcopis, quacumque se conventui eorum [3395 1Kb] ingessisset, ut par quidem diligebatur, sed ut [3396 1Kb] major venerabatur.

19. Igitur quoniam [3397 1Kb] in rebus sibi [3398 1Kb] commissis strenuissimus exstitit [3399 1Kb] , defuncto imperatore (an. 1106), communi consilio principum vicedomnus [3400 1Kb] regiae curiae effectus est, et regnum regnique heres, Heinricus videlicet nominis [3401 1Kb] hujus [Col. 1213A] quintus rex, adhuc [3402 1Kb] adolescens circiter [3403 1Kb] annos 20; ei committitur, ut et [3404 1Kb] regnum sua prudentia [3405 1Kb] disponeret et heredem regni morum suorum honestate et disciplina, qua ipse prae omnibus pollebat, informaret, quousque in virum perfectum aetate et sapientia educatus succrevisset [3406 1Kb] . Quem susceptum tam diu educavit [3407 1Kb] , usque dum Adalberti [3408 1Kb] , tunc cancellarii postea [3409 1Kb] vero Mogontiensis [3410 1Kb] episcopi, detractionibus exasperatus, regni et heredis providentiam proceribus reconsignavit. Quantae autem pietatis exstiterit, exinde quis [3411 1Kb] colligere poterit, qui noverit quod, quantumlibet ei [3412 1Kb] quispiam molestiae [3413 1Kb] irrogasset, si revertens veniam postulavit [3414 1Kb] , facillime ad misericordiam motus indulsit. Unde factum est ut, cum [3415 1Kb] idem Adalbertus, [Col. 1213B] cujus supra [3416 1Kb] memini, Mogontiensium [3417 1Kb] jam [3418 1Kb] novus electus, ob illatas regi molestias [3419 1Kb] , a rege captus et in carcerem retrusus, non inde prius exire [3420 1Kb] potuisset, quam iste, Bruno inquam, fidem faciendo, numquam illum regi [3421 1Kb] nociturum, pro ipso se obsidem regiae custodiae dedit. Quid multis moror [3422 1Kb] ? Denique cum tanta sollercia ac sapientia ab ipso res acta est, ut cum in diebus illis de venalitate sanctae ecclesiae [3423 1Kb] , scilicet de contradictione vendicionis episcopatuum abbaciarum et aliarum quarumcumque [3424 1Kb] ecclesiasticarum dignitatum, inter regnum et sacerdotium, sicut superiori sermone [3425 1Kb] decursum est [(502) 1Kb] , ageretur [3426 1Kb] invidiosa dissensio, ita catholicorum [3427 1Kb] amplexus est [3428 1Kb] consorcium, ut imperatori debitum [Col. 1213C] non denegaret [3429 1Kb] obsequium, neque ita se caesarianorum communione contaminaverit, ut [3430 1Kb] catholicorum offensas [3431 1Kb] incurreret [3432 1Kb] . Propter quod contigit ut novissime [3433 1Kb] sua prudenti mediatione [3434 1Kb] imperator [3435 1Kb] apostolico obtemperaret, et deinceps desinerent [3436 1Kb] esse discordes. Quod ut facere non omitteret, quoniam omnibus praeminebat [3437 1Kb] auctoritate, multorum episcoporum exhortatoriae [3438 1Kb] ad ipsum [3439 1Kb] directae sunt epistolae. Nunc [3440 1Kb] autem superest ut gestorum ejus [3441 1Kb] [Col. 1214A] quoddam memorabile, cui me [3442 1Kb] contigit interesse [3443 1Kb] , debeam declarare.

20. Ivodii [3444 1Kb] , quod Trevericae diocesis appendicium est, fuerunt eo tempore heretici, qui substanciam panis et vini, quae in altari per sacerdotes benedicitur, in corpus Christi et sanguinem [3445 1Kb] veraciter transmutari negabant, nec baptismi sacramentum parvulis ad salvacionem proficere dicebant, et alia perplura varii [3446 1Kb] profitebantur erroris [3447 1Kb] , quae memoriae tradere nefas duxi. De his quattuor oblati sunt ei, quorum duo presbiteri, reliqui vero duo erant laici. Presbiterorum [3448 1Kb] unus Fredericus [3449 1Kb] , alter duobus vocabatur nominibus Dominicus Guillelmus [3450 1Kb] , laicorum vero alter Durandus, alter dicebatur Hamelricus [3451 1Kb] . Quos [3452 1Kb] dum [3453 1Kb] [Col. 1214B] discuteret et regula christiani dogmatis imbueret, Hamelricus [3452 1Kb] fuga lapsus est, Durandus vero hactenus quidem se sceleris hujus assentatorem [3454 1Kb] esse ultro confessus est, sed deinceps in ea assentacione nolle persistere, adhibitis sibi [3455 1Kb] sanctorum reliquiis juramento verbis fidem fecit. Vocatus autem [3456 1Kb] alter presbiterorum Fredericus [3457 1Kb] ad audientiam, non solum non negavit, verum etiam bene et recte se credere id profitendo asseruit. Cui Bruno episcopus ait: Oportebat, ut tu, qui doctor fidelium esse [3458 1Kb] debuisti, sanam doctrinam cunctis evangelizares, omittens infidelitatis asserciones, in [3459 1Kb] quibus mentiri te cunctis credentibus [3460 1Kb] luce clarius constat [3461 1Kb] , cum beatus Augustinus dicat: Â»Quoniam Christum [3462 1Kb] vorari fas [Col. 1214C] dentibus non est, voluit ipse [3463 1Kb] Christus hunc panem et hoc vinum in [3464 1Kb] misterio [3465 1Kb] carnem vere [3466 1Kb] suam et sanguinem consecratione Spiritus sancti potentialiter creari et cottidie pro mundi vita mistice immolari, ut sicut de virgine per Spiritum sanctum vera caro sine coitu creabatur, ita per eundem ex substancia panis et vini mistice idem [3467 1Kb] Christi corpus consecretur [3468 1Kb] .Â« In epistola quoque [3469 1Kb] de fide catholica item beatus Augustinus dicit: Â»Firmissime tene et nullatenus dubites, parvulos [3470 1Kb] , qui [Col. 1215A] nec [3471 1Kb] propria voluntate credere nec penitentiam pro peccato, quod originaliter trahunt, agere possunt, sacramentum fidei et penitentiae, quod sanctum est [3472 1Kb] baptisma, quamdiu rationis eorum aetas capax esse non potest, sufficere ad salutem.Â« In [3473 1Kb] capitulo epistolae 27. His atque aliis hujuscemodi [3474 1Kb] scripturae sacrae eulogiis [3475 1Kb] in medium prolatis, cumque [3476 1Kb] ab astantibus fidelibus nunc singulariter nunc communiter increpatus atque ad christianam veritatem [3477 1Kb] incitatus nollet aquiescere, sed magis in infidelitate delegisset [3478 1Kb] obstinata mente persistere, acclamabatur [3479 1Kb] ab omnibus dominicae vocis sententia: Quoniam ecclesiam non audit, sit tibi sicut ethnicus et publicanus (Matth. XVIII, 17), adjeceruntque: Gradu moveatur atque dampnetur. Quod [Col. 1215B] ut fieret omnibus accurantibus [3480 1Kb] , ille nacta fugiendi oportunitate se inter astantes subduxit, sicque evasit. Proinde cum requisitus non esset inventus [3481 1Kb] , juxta canonum sanctiones, qui noluerit ad audientiam venire vocatus, eadem paciatur [3482 1Kb] absens, ut breviter comprehendam, dampnatus est. Inquisitus autem et [3483 1Kb] alter, ille videlicet qui ob hujus nequiciae infamiam obumbrandam duobus vocabatur nominibus, an et ipse praelibatae [3484 1Kb] heresis assertor existeret [3485 1Kb] , testificatus est numquam se professum esse vel profiteri velle; delatoribus econtra [3486 1Kb] affirmantibus et dicentibus, se quadam vice insperato conventiculis [3487 1Kb] eorumdem hereticorum supervenisse, ipsumque illis communicantem [3488 1Kb] ; quocontra ille timens, ne forte [3489 1Kb] [Col. 1215C] convictus presbiterii [3490 1Kb] privaretur honore, respondit, se [3491 1Kb] ob hujus suspicionis [culpam [3492 1Kb] ] abolendam libenter velle summae examinationis subire sententiam [3493 1Kb] . Quod dictum cum [3494 1Kb] placuisset omnibus, jussus est missam celebrare et sacrum canonem, qui secreta vel actio dicitur [(503) 1Kb] , sicut cetera excelsa voce decantare, ut qui misterio preciosi corporis et sanguinis Christi praesumpsisset detrahere, ipsius probaretur virtute. Missa itaque decursa, ubi ad communicandum perventum est, episcopus verba inprecationis hujusmodi [3495 1Kb] intulit dicens: Si vivificum hoc salutis nostrae sacramentum, quod manibus tenes, non vere corpus Christi [3496 1Kb] et sanguinem esse [3497 1Kb] ausus es impio ore garrire, cum ipsius misterii contestatione interdico ne quomodo [Col. 1216A] praesumas accipere; si vero non ita sed catholice profiteris, accipe; et accepit. Verumptamen qualiter idem redemptionis munus ad dampnationem sui in os ejus intraverit, referre supervacuum non [3498 1Kb] judicavi. Cum enim esset in examinationis anxietate constitutus, omnipotenti Deo de admissis penitentiam, de futuris custodiam pollicens, corde contrito supplicavit, et obtinuit ab instanti confusione liberari. Inde vero [3499 1Kb] ubi in sua rediit, pollicita fallere non expavit, et abdicatam heresim majori quam antea pertinacia roboravit, non recolens quod, cum [3500 1Kb] sit Deus judex justus [3501 1Kb] fortis et paciens, tanto delinquentium culpas districtius judicat, quanto aequanimiter [3502 1Kb] portat. Contigit ergo, ut de vicio in vicium corrueret, sicut scriptum est: Qui sordidus [Col. 1216B] [3503 1Kb] est, sordescat adhuc (Apoc. XXII, 11), et spiritu fornicationis seductus, non multo post in adulterio deprehensus est et digna iniquitatis suae morte peremptus

21. Saepedictus etiam pontifex crebris infirmitatibus, nunc pedum dolore quod podagram Graeci [3504 1Kb] vocant, nunc ventris fluxu quod cyliacam nuncupant [3505 1Kb] , vexabatur; propter [3506 1Kb] quod exquisitissimos [3507 1Kb] semper [3508 1Kb] secum solebat [3509 1Kb] habere medicos. Habebat autem inter eos Judaeum quendam Josuae nomine, phisicae artis eruditissimum, compotistam [3510 1Kb] peroptimum, Hebraicarum litterarum et totius judaismi scientia perfectissimum, quem circumdabat militaris habitus. Hunc majori prae [3511 1Kb] [Col. 1216C] ceteris familiaritate et dilectione idem [3512 1Kb] Bruno sibi annectebat [3513 1Kb] , satagens ut [3514 1Kb] , quomodo ille ipsum carnaliter medicaretur, ita ipse illi salutem animae operaretur. Cum hoc saepissime de divinis disputabat voluminibus [3515 1Kb] , semper illum ad conversionem deprecans et exhortans; in quo tandem, Domino largiente, optatum tenuit effectum. Nam consiliis ejus acquievit et ab ipso baptizatus est. Cui Bruno suum nomen [3516 1Kb] inposuit, et in cunctis bonis adjuvit, cunctis fidelibus suis [3517 1Kb] ipsum commendans, et petens, quia genus illud hominum multum [3518 1Kb] est in fide instabile semperque desiderat in [3519 1Kb] vitae necessariis habundare, quatinus ubicumque [3520 1Kb] ille ipsis manentibus superveniret, providerent ei necessaria cum caritate.

22 [3521 1Kb] . Nunc [3522 1Kb] iterum ad ordinem, unde digressus [Col. 1217A] sum [3523 1Kb] , oracionis verba convertam. Cum [3524 1Kb] , ut dictum est, Bruno omni [3525 1Kb] probitatis actione [3526 1Kb] 12 annis serenus exstitisset, auctoris omnium praevaricationum diaboli, qui [3527 1Kb] felicibus ejus actibus invidebat, instigatione retro [3528 1Kb] conversus, religiosi itineris limitem excessit; et incentivis viciorum, avaritiae videlicet [3529 1Kb] et cenodoxiae, plus justo inhiavit. Ut enim militum [3530 1Kb] interminatae habendi [3531 1Kb] cupidini muneribus et [3532 1Kb] beneficiis potuisset satisfacere, non solum clericorum et laicorum bona diripiebat, verum etiam ecclesiarum villas et curtes Deo et sanctis ejus vespere et [3533 1Kb] mane et meridie famulantium victui deputatas, sed et ornamenta preciosa [3534 1Kb] et vasa concupiscibilia tam aurea quam argentea in suos usus redigebat, et exinde expensas [Col. 1217B] faciens, humanos in se favores concitabat. Nichil enim laude [3535 1Kb] fuit ei in vita dulcius. Inde est quod villae duae, una Dei genitrici loci qui Orgium [3536 1Kb] dicitur nuncupata [3537 1Kb] Machara [3538 1Kb] [(504) 1Kb] , distansia Treveri versus aquilonem circiter tria miliaria, altera beato Paulino dicta Lesura [3539 1Kb] [(505) 1Kb] , et aliae quam plures, quas omnes enumerare [3540 1Kb] propter multitudinem distuli [3540 1Kb] , a prioribus quoque pontificibus [3541 1Kb] ad tempus [3542 1Kb] quidem [3543 1Kb] sublatae, sed frequenter ab omnibus reconsignatae [3544 1Kb] , nunc autem ab hoc subtractae nec restitutae, episcopalibus sunt addictae reditibus. Quarum priorem Dagobertus rex Francorum inter cetera quae ecclesiis Dei legitur contulisse [3545 1Kb] beneficia, sanctae Dei genitrici ob amorem sanctissimae virginis Irminae [3546 1Kb] filiae suae, [Col. 1217C] tunc ibi degentis, nunc vero quiescentis, cum aliis quam pluribus contulit [(506) 1Kb] ; alteram autem [3547 1Kb] quam diximus Lesuram beato [3548 1Kb] Paulino Liudulfus [3549 1Kb] Treverorum archiepiscopus perdonavit [3550 1Kb] et sacerdocii sui auctoritate obsignavit, inprecans ut si quis Lesuram in succedentibus annis usui fratrum in beati Paulini basilica ministrantium sustollere [3551 1Kb] conaretur, disperderet [3552 1Kb] eum Deus [3553 1Kb] de terra viventium [(507) 1Kb] . Ubi vero in hunc ejusdem pontificatus [3554 1Kb] auctoritas collata est, iniquorum seductus consilio, ut diximus, eam [Col. 1218A] cum aliis aliquibus in usus [3555 1Kb] suos redigebat, dicens, non licere cuiquam episcoporum quicquam episcopalium redituum [3556 1Kb] alicui sanctorum loco assignare, et quoniam praenominatus Liudulfus [3557 1Kb] hoc [3558 1Kb] fecerit, ratum non esse. Quod utrumne [3559 1Kb] illi licuerit, vos [3560 1Kb] discernite [3561 1Kb] . Aestimo namque, quoniam [3562 1Kb] episcoporum est, summam Deo famulantibus diligentiam adhibere necessaria ministrando, ne, dum pro necessariis conquirendis negociantur, a sancto proposito discedere [3563 1Kb] compellantur---ad hoc enim [3564 1Kb] deputati sunt ecclesiastici reditus, ut ex eis subveniatur Christi pauperibus---, quod ille exsequens melius usui ministrorum Dei [3565 1Kb] assignaverit, quam iste in usum superbae gloriacionis [3566 1Kb] absumpserit [3567 1Kb] . [Col. 1218B] Huc accedit quod cum Egilbertus [3568 1Kb] , proximus hujus Brunonis antecessor, adhuc viveret, inito consilio cum optimatibus suis, ex quibus [3569 1Kb] iste Bruno unus erat, hujusmodi verbis eos compellebat [3570 1Kb] : Obsecro vos per misericordiam Dei, dilectissimi filii mei [3571 1Kb] et fratres, quicquid ego et antecessores mei episcopi sanctorum locis injuriae violentia magis quam ratione irrogavimus [3572 1Kb] , vos me commonefacite et ego restituam, ut et [3573 1Kb] meam et eorum animas ab inferis redimam. Quod cum placuisset omnibus, discretis cuique loco reditibus, banni constrictione [3574 1Kb] firmavit [3575 1Kb] ut qui deinceps inde [3576 1Kb] subtraheret, Deum praesumptionis suae ultorem [3577 1Kb] sentiret. Et responderunt omnes: Amen. Ubi vero Egilbertus spiritum reddidit et [Col. 1218C] Bruno ei in episcopatu [3578 1Kb] successit, universa [3579 1Kb] quae ille reconsignavit, iste resumpsit, dicens, nichil exinde ratum esse, quod ille [3580 1Kb] infirmus et jam [3579 1Kb] suimet inpotens in novissima vitae suae [3581 1Kb] hora constitutus [3582 1Kb] fecerit; cum beatus Gregorius dicat, ultimam [3583 1Kb] penitentiam nulli negandam, beatus vero Augustinus dicat, se non diffinire [3584 1Kb] , quod qui seram tantum egerit penitentiam, liberetur per eam [3585 1Kb] . Ego equidem [3586 1Kb] puto, si audeam dicere, quod qui [3587 1Kb] utrum [3588 1Kb] temporanea sive [3589 1Kb] scrotina penitentia male tantum parta [3590 1Kb] restituerit, [Col. 1219A] etsi propterea non liberabitur, qui ea postmodum in [3591 1Kb] indebitos usus [3592 1Kb] usurpaverit, non minus judicium sustinebit.

23 [3593 1Kb] . Anno igitur [3594 1Kb] ordinationis suae [3595 1Kb] 19 (1119) [3596 1Kb] placuit ei [3597 1Kb] Romam tendere, ut renovaret privilegia sedis suae, indignatus super protervia praefati Adalberti Mogontiensis [3598 1Kb] episcopi, de legatione Romanae sedis sibi concessa superbe [3599 1Kb] se efferentis, maxime cum ex concessione priorum apostolicorum episcopus Treverorum nulli nisi soli apostolico vel a latere ejus ad praesens [3600 1Kb] misso debeat obedire, sicut Hincmarus [3601 1Kb] Remorum archiepiscopus in epistola sua Nicholao papae [3602 1Kb] directa commemorat [(508) 1Kb] , dicens: Remensis ecclesia numquam, excepto Romano pontifice [Col. 1219B] primatem [3603 1Kb] habuit, nisi quamdiu, ejecto [3604 1Kb] ab ea [3605 1Kb] sine ullo crimine suo pontifice violentia [3606 1Kb] tyranni Milonis tempore Karoli principis, pastore vacans, Bonifacio apostolicae sedis legato aliquamdiu sicut et Treverensis ecclesia [3607 1Kb] commissa fuit. Sed et in tempore illo praefuit ecclesiae Mettensi quidam [3608 1Kb] Stephanus, Calixti [3609 1Kb] papae ex sorore nepos, cui [3610 1Kb] jam dictus avunculus ejus concesserat in celebrationibus missarum pallio indutum procedere [3611 1Kb] , integra Trevericae metropolis potestate [3612 1Kb] . Qui de pallii honore exhilaratus, velut confidens gratiae consanguinitatis supra memoratae, ultra quam oportuit se extulit, omnimodis nitens, si quomodo potuisset, Trebericam [3613 1Kb] ecclesiam deprimeret, suam autem anteferret [3614 1Kb] et [3615 1Kb] metropolim [Col. 1219C] faceret, sperans quod quidcumque [3616 1Kb] inchoasset Calixtus [3617 1Kb] assentiret. Quod exinde perpendimus, quia [3618 1Kb] quotiescumque a metropolitano vocatus fuisset, ut, sicut consuetudo est suffraganeis episcopis, metropoli obedientiam et subjectionem subscriberet, venire contempsit, dicens [3619 1Kb] suos quoque antecessores quandoque [3620 1Kb] fuisse archiepiscopos [3621 1Kb] ; quod nullarum scripturarum auctoritas firmat et [3622 1Kb] pronunciat. Solummodo quippe [3623 1Kb] Mettensium episcoporum quinque [3624 1Kb] numero pallio usi referuntur [(509) 1Kb] , quibus iste sextus asscribitur, servata tamen in omnibus metropolitano [Col. 1220A] subjectione. Sed non omnes qui palliis [3625 1Kb] utuntur archiepiscopi sunt, nisi quorum sedes metropolis subjectis sibi aliis civitatibus et episcopis principatur. Cum igitur propter supra memoratas [3626 1Kb] causas saepedictus Bruno Romam [3627 1Kb] versus iter faceret et Augustidunum [3628 1Kb] [(510) 1Kb] usque processisset, Calixtus [3629 1Kb] papa ibi ei occurrit et amice [3630 1Kb] suscepit et cum eo in eodem loco natalem Domini celebravit (an. 1119). Transactis autem diebus sollempnibus, pariter iter Cluniacum dirigunt, ubi Bruno causas adventus sui aperuit, prolatisque [3631 1Kb] coram sedis suae privilegiis [3632 1Kb] , eadem sibi et ecclesiae suae apostolicae subscriptionis firmamento stabiliri postulavit; quod [3633 1Kb] et obtinuit. Nam facta ei [3634 1Kb] peccatorum suorum indulgentia, [Col. 1220B] remisit [3635 1Kb] ad propria, dans ei cyrographum hunc modum continens:

Calixtus [3636 1Kb] episcopus servus servorum Dei, venerabili fratri Brunoni Treberensi [3637 1Kb] archiepiscopo salutem et apostolicam benedictionem. Et [3638 1Kb] consuetudo sedis [3639 1Kb] apostolicae persuadet et ipse rationis ordo exposcit, ut sapientes religiosasque personas [3640 1Kb] et in Romanae ecclesiae unitate atque [3641 1Kb] obedientia [3642 1Kb] devotas [3643 1Kb] existentes honorare amplius ac diligere debeamus. Proinde, frater dulcissime, postulacioni tuae clementer annuimus et personam tuam [3644 1Kb] dilectionis brachiis amplectentes [3645 1Kb] , eam a cujuslibet legati potestate [3644 1Kb] absolvimus, nisi forte a nostro latere dirigatur. Confidimus enim in Domino, quia de sapientia et religione tua et Deo et ecclesiae honor [Col. 1220C] magnus utilitasque proveniet. Data Cluniaci 3 Nonas [3646 1Kb] Januarii (an. 1120).

24. Denique non multo post tempore, viribus corporis ejus senio simul et infirmitate ad occasum vergentibus, in [3647 1Kb] omni fere circa regione coepeperunt viri nequam consurgere, et res ecclesiae, quae ipsorum defensioni et ut ita dicam advocatiae [3648 1Kb] commissae fuerunt, barbarico more depopulari, quodam comite Willehelmo [3649 1Kb] , filio Cuonradi supra memorati [3650 1Kb] [(511) 1Kb] comitis de castello quod vulgo [3651 1Kb] Lucelenburch vocatur [3652 1Kb] , ducatum illis praebente. Quos cum saepius ad correctionem invitasset et non [Col. 1221A] profecisset, tandem cum non [3653 1Kb] haberet qui illorum vesaniam armata manu posset reprimere,---ipsi enim, si barbari provinciam hanc inpeterent, illis debuissent [3654 1Kb] resistere,---utebatur in illos [3655 1Kb] anathematis ultione, die quadam dominica 8 Idus Decemb. anno dominicae incarnationis 1122, pontificatus [3656 1Kb] sui anno 21. Cujus [3657 1Kb] anathematis verborum [3658 1Kb] series hunc habet modum [(512) 1Kb] .

Propter continuas oppressiones quas ecclesia nostra patitur, decernimus et Spiritus [3659 1Kb] sancti judicio et auctoritate nobis [3660 1Kb] concessa [3661 1Kb] confirmamus [3662 1Kb] , ut quicumque sive [3663 1Kb] in rapinis rerum ecclesiasticarum, sive in combustione alicujus ecclesiae, sive in captione alicujus clerici, vel in quacumque indebita exactione, sive in generalis vel [3664 1Kb] specialis [3665 1Kb] pacis violacione, [Col. 1221B] hactenus nos conturbavit [3666 1Kb] , ad satisfactionem canonice vocetur, passurus sententiam secundum merita, obediens judicium cum misericordia, rebellis [3667 1Kb] judicium sine misericordia. Ab hac autem [3668 1Kb] ulterius quicumque supradictorum violator [3669 1Kb] inventus fuerit [3670 1Kb] , hodierna excommunicatione praedampnamus, et praecipimus ut ab omnibus ut sacrilegus devitetur, suspenso ejus nomine in ecclesia ad indicium [3671 1Kb] excommunicationis jam super eo factae et singulis dominicis [3672 1Kb] diebus repetendae, ita ut quicumque ei communicaverit, si laicus, eodem anathemate feriatur, si clericus, ab ordine deponatur. Spolia quoque emens vel dono [3673 1Kb] accipiens, ei cui et spoliator dampnationi subjaceat. Congregationibus autem [3674 1Kb] licentiam damus, ut quicumque eos in bonis stipendiorum suorum [Col. 1221C] laeserit, eum cottidiana [3675 1Kb] excommunicatione prosequantur. Porro [3676 1Kb] archidiaconis concedo ut, ubi [3677 1Kb] aliis negociis inpeditus adesse non potero, penitentes ecclesiae reconcilient, servato ordine in compositionibus et ceteris ecclesiasticis consuetudinibus [(513) 1Kb] .

Multa [3678 1Kb] quidem et alia probitatis fecit [3679 1Kb] insignia, quae et ipse [3680 1Kb] ego vidi et aliorum recta relatione [Col. 1222A] cognovi, quae enumerare per singula gratia vitandae prolixitatis omisi. Hoc tantum scire sufficiat, quod appropinquantem vitae ejus [3681 1Kb] terminum laudabilibus admodum operibus antevenit [3682 1Kb] . Etenim per nocturnam quietem solitus erat sanctorum memorias silenter circuire illicque [3683 1Kb] in oracione diucius persistere [3684 1Kb] et Dei propiciationem cum [3685 1Kb] eorum intercessione profusis lacrimis exorare. Sed et loca ubi servi Dei et ancillae in clausulis degebant, uno tantum comite contentus, frequentabat, et quaecumque habuissent necessaria tam in victu quam in [3686 1Kb] vestitu ministrabat, atque eorum oracionibus se devotius [3687 1Kb] commendabat.

25. Nec praetereundum quoque, quod [3688 1Kb] in Moguntina [3689 1Kb] diocesi, in praedio suo quod Odenheim [Col. 1222B] dicitur, monasterium exstruxit [3690 1Kb] , ubi Deo famulantes monasticae professionis coenobitas adunavit, tantumque [de [3691 1Kb] ] rebus praediorum suorum delegavit [3692 1Kb] , quantum posset [3693 1Kb] illic commorantibus ad cottidianum victum sufficere [* 1Kb] (514) 1Kb] . Sed nec [3694 1Kb] hoc silendum, quod in Confluentia quoque [3695 1Kb] basilicam beati Florini vetustate consumptam meliori scemate et ampliori ambitu ex lapidibus thophis [3696 1Kb] [(515) 1Kb] sectis et politis, sicut usque [3697 1Kb] in hodiernum diem conspicuum est, construxit [(516) 1Kb] . Sed et [3698 1Kb] in Treveri [(517) 1Kb] , ecclesiam, in qua [3699 1Kb] beati Paulini et aliorum confessorum pontificum Treverensium [3700 1Kb] necnon et corpora plurima martyrum Thebeorum sub Rictiovaro [3701 1Kb] passorum requiescunt, quam, sicut [3702 1Kb] patrum nostrorum relatu [Col. 1222C] didicimus [(518) 1Kb] , sanctus Felix Treverorum [3703 1Kb] episcopus, qui in ipsa requiescit, magno et spacioso [3704 1Kb] ambitu primus fundavit, postmodum vero [3705 1Kb] vetustate consumptam beatus Marus [3706 1Kb] , et ipse ejusdem [3707 1Kb] civitatis episcopus, quique ibidem quiescit [3708 1Kb] , in pristinum statum reparavit, iste quoque nostris [3709 1Kb] temporibus ignis concremacione [Col. 1223A] dirutam [(519) 1Kb] , Adalberti et Ruodolfi [3710 1Kb] ejusdem ecclesiae praepositorum industria, datis eis [3711 1Kb] sumptibus, non juxta primae quantitatis amplitudinem sed secundum facultatis suae modicitatem [3712 1Kb] , reformavit.---Anno [3713 1Kb] autem Dominicae incarnationis 1124, qui est annus [3714 1Kb] episcopatus ejus 23 [3715 1Kb] , 7 Kal. Maii die [3716 1Kb] 6 feria [3717 1Kb] , hora prima, animam reddidit. Cujus exequiis celebrandis affuerunt Trebericae dioceseos episcopi Heinricus Virdunensis, Cuonradus [3718 1Kb] Tullensis, et eum non longe ab antecessoris sui Egilberti sepulchro magno cum honore et totius cleri ac populi moerore deposuerunt. Sedit [3719 1Kb] in episcopatu annis [3720 1Kb] 23 [3721 1Kb] , diebus [3722 1Kb] 24 [3723 1Kb] , et vacavit episcopatus [3724 1Kb] menses 2, dies [3725 1Kb] 8 [3726 1Kb] .

26 [3728 1Kb] . Post decessum vero [3729 1Kb] Brunonis episcopi Godefridus [3730 1Kb] , majoris ecclesiae decanus, in episcopatum successit. Hic de Leodiensi [3731 1Kb] parrochia extitit oriundus, Arnulfum [3732 1Kb] vero consanguineum [Col. 1223C] suum, et majoris ecclesiae, domus videlicet beati [3733 1Kb] Petri, praepositum, virum videlicet [3734 1Kb] religiosum et morum honestate praeclarum, qui ecclesiam in honore [3735 1Kb] sanctae Crucis juxta Albam portam sitam constituit, Treverim [3736 1Kb] secutus, ab Eberhardo [3737 1Kb] Treverorum archiepiscopo clericus est designatus. Hic vero [3738 1Kb] , sicut et [3739 1Kb] antecessor ejus, praedictus inquam praepositus, morum dignitate et animi liberalitate insignis, prius [3740 1Kb] a Treverensibus, clero scilicet et populo, dilectus, et ab episcopis ejusdem civitatis Egilberto et Brunone multis ecclesiasticis [Col. 1224A] honoribus ditatus [3741 1Kb] , ad ultimum decedente domno Brunone, sicut praediximus, in episcopatum [3742 1Kb] est sublimatus [3743 1Kb] . Peracto vero anno episcopatus sui, insurgentibus contra [3744 1Kb] eum quibusdam de clericis suis et introitum ipsius calumpniantibus [an. 1125-1126]---quorum calumpnia si justa aut injusta fuerit, Deus scit, ego nescio [3745 1Kb] ---tandem ab hoc causa est [3746 1Kb] perducta, quod sentiens suam infirmitatem ad hoc [3747 1Kb] onus non sufficere---jam enim ad decrepitam venerat aetatem,---videns etiam [3748 1Kb] , quod [3749 1Kb] pro eo in ecclesia fraterna scindebatur caritas, quibusdam sibi adhaerentibus, aliis resistentibus [3750 1Kb] , ne causa esset hujus scismatis, circa finem tercii anni ab episcopatu est absolutus. Obtinuit [3751 1Kb] autem sedem [3752 1Kb] annis 2, mensibus 10, diebus 11. [Col. 1224B] Supervixit autem [3753 1Kb] postea annum unum, menses 5, dies 16 [3754 1Kb] , obiitque 18 [3755 1Kb] Kal. Decembris die [3756 1Kb] , quinta feria [3757 1Kb] [(521) 1Kb] , hora noctis 3 (an. 1128, Nov. 14). Quem sepelivit successor ejus [3758 1Kb] in basilica sancti Petri majoris ecclesiae sub arcu qui est ad meridionalem plagam.

27 [3759 1Kb] . Hic autem successor ejus nomine Meginherus [3760 1Kb] , eadem qua decessor [3761 1Kb] parrochia nobilibus et ipse parentibus [3762 1Kb] procreatus, et a puericia in Treverensi ecclesia educatus, morum honestate et personae maturitate ad praesulatus honorem dignus profecto ascendisset, si antedictum Godefridum [3763 1Kb] vel parcius inpugnasset vel suae rigiditati et indiscrecioni modum imposuisset. Mense Junio (an. 1127) electus, sequenti autumno collecta milicia [Col. 1224C] Treverensi castellum novum quod dicitur Bumaggen [3764 1Kb] [(522) 1Kb] primo inpetu cepit, Willehelmum [3765 1Kb] comitem ad condicionem pacis venire coegit, pacemque [3766 1Kb] patriae in brevi reformavit. Veniente quadragesima (an. 1128), iter suum Romam direxit, ubi a papa Honorio ordinatus [3767 1Kb] et pallio dignitatis [3768 1Kb] est decoratus [(523) 1Kb] ; unde [3769 1Kb] reversus a clero et populo Treverensi [3770 1Kb] honorilice est susceptus. Deinde dum nimio zelo rectitudinis de incontinentia clericorum multa saeve [3771 1Kb] disponeret [Col. 1225A] sine condimento discrecionis, magnam sibi comparavit invidiam, et quam nec dici fas est acquisivit infamiam. Et [3772 1Kb] forte [3773 1Kb] eodem tempore Francorum res publica valde turbabatur. Nam paucos ante annos Heinrico imperatore hujus nominis rege quinto sine prole defuncto (an. 1125), proceres Francorum apud Mogontiam Leodegarium [3774 1Kb] ducem Saxonum in regnum elevaverant [3775 1Kb] , eorumque decretum Romani laudaverant, cum ecce Fredericus [3776 1Kb] dux Alamannorum, ejusdem Heinrici imperatoris [3777 1Kb] ex sorore nepos, facta conspiracione [3778 1Kb] cum quibusdam justiciae inimicis, fratrem suum Cuonradum [3779 1Kb] regno substituit, magnamque belli materiam et contentionis fomitem hac de re [3780 1Kb] suscitavit (an. 1127-1128). Quod ubi Honorius papa [Col. 1225B] comperit, Cuonradum omnesque sibi faventes excommunicationis vinculo colligavit, et Meginhero [3781 1Kb] archiepiscopo ordinato jam reversuro, ut in sede [3782 1Kb] sua eundem Cuonradum excommunicaret per obedientiam praecepit. Quod [3783 1Kb] ille quoque [3784 1Kb] sine mora perfecit.

28 [3785 1Kb] . Anno igitur ordinacionis suae 2 (1129), mense Novembrio, cum jam [3786 1Kb] erga multorum animos [3787 1Kb] ea qua [3788 1Kb] dixi causa esset odiosus, Romam ire disposuit, ut consilio apostolici vel auxilio ea quae se gravabant alleviaret. Quo tempore praedictus Cuonradus minus [3789 1Kb] in Theutonico [3790 1Kb] prosperatus, regnum Italicum tamquam et illud sibi deberetur, invadere cupidus, ibidem in Italia morabatur, ubi Meginherum episcopum [3791 1Kb] per exploratores [Col. 1225C] proditum [3792 1Kb] cepit, eumque [3793 1Kb] apud Parmam civitatem custodiae deputavit, ubi sequenti anno (1130), jam [3794 1Kb] oculorum lumine ex afflictione amisso, Kal. Octobris obiit, Episcopus [3795 1Kb] Parmensis vestibus, quas sibi ipsi [3796 1Kb] morituro paraverat, corpus [3797 1Kb] indutum in majori ecclesia sepelivit.

29. [3798 1Kb] Post hunc Treveri [3799 1Kb] Brunonem, ecclesiae Treverensis [3800 1Kb] canonicum, Brunonis quondam [Col. 1226A] archiepiscopi nepotem, elegerunt 7 Idus Decemb. Quod ille omni [3801 1Kb] nisu, maxime causa inopiae hujus ecclesiae [3802 1Kb] rennuebat, re autem [3803 1Kb] vera, ut post [3804 1Kb] claruit, majoris episcopatus gloriam affectabat; et hoc cum gratia apostolici Innocentii [3805 1Kb] faciebat, qui eo tempore in Galliis commanens, divesis in locis concilia celebrabat [3806 1Kb] . Nam quando Meginherus [3807 1Kb] episcopus [3808 1Kb] Romam [3809 1Kb] pergens captus et custodiae traditus fuit, bellum quoque [3810 1Kb] inter Romanos conflatum est de loco Innocentii et Anacleti, Honorio papa defuncto. Quorum prior electione auctentica [3811 1Kb] cleri et populi intronizatus et consecratus defuncto successerat, alter autem [3812 1Kb] factione nobilium Romanorum, quorum ipse propinquitate pollebat, papatus sibimet [3813 1Kb] [Col. 1226B] honorem assumpserat. Maximo autem motu horum gratia [3814 1Kb] concitato, Innocentius papa [3815 1Kb] templum sancti Petri fugiens intravit, quem Anacletus obsessum, tormentis quoque [3816 1Kb] machinisque adhibitis, de templo et urbe fugavit. Pulsus Roma, Gallias [3817 1Kb] Innocentius petiit [3818 1Kb] , ubi eum legati Treverensium [3819 1Kb] adeuntes, ut electionem suam [3820 1Kb] firmare [3821 1Kb] et perficere non differret postulabant. Quibus ipse respondit, ut alium ad hoc idoneum quem vellent eligerent [3822 1Kb] ; nam Brunonem nec ipsi nec alterius ecclesiae filii episcopum habere possent [3823 1Kb] . Hoc responsum apud Leodium in quadragesima acceperunt [3824 1Kb] . (An. 1131, Mart.) Sequenti pascha (Apr. 19) cum rex Lotharius [3825 1Kb] omnesque principes Treverenses [3826 1Kb] Treveri [3827 1Kb] convenissent, pars [Col. 1226C] cleri primicerium Mettensem [3828 1Kb] Adalberonem [3829 1Kb] eligebat [3830 1Kb] , principes tamen et populus acriter repugnabant. Qua dissensione per continuum annum [3831 1Kb] protracta [3832 1Kb] , tandem jussu apostolici et imperio regali sedata, altero pascha intronizatus est Adalbero [3833 1Kb] anno dominicae incarnationis 1132 [3834 1Kb] (Apr. 10).



GESTA GODEFRIDI ARCHIEPISCOPI [3835 1Kb] .
[Col. 1227]

[Col. 1227A] 1. Igitur post excessum Brunonis episcopi Gothfridus [3836 1Kb] in episcopatum successit. Hic de Leodicensi parrochia progenitoribus admodum nobilibus, patre Rutfrido, matre Fridesinda nomine, ex vico qui Falmanies dicitur extitit oriundus [3837 1Kb] . Arnoldum avunculum suum, majoris aecclesiae, domus videlicet beati Petri apostoli prepositum, Treberim secutus, ab Everhardo Treberorum episcopo clericus est designatus. Verum ubi inmatura libertate potitus est, continuo per coequevos, quibus luxus et desidia cordi est, amare vicia, corruptae viae tramitem incedere perdocetur, ac velud equus infrenis, rectore contempto, recti itineris [3838 1Kb] lineam dereliquid. Propterea enim ab Arnoldo supra memorato in ministerium Heinrici quarti regis delegatus est, [Col. 1227B] ut, quia de morum ejus irreligiositate regulariter non speraret ullum ecclesiasticum honorem contingere, si facultas subpeteret, videlicet si ecclesiarcharum quisquam vita decederet, si nequiret canonice, regia saltem intruderetur potestate. Contigit itaque temporum labente curriculo, decanum domus Treberensis diem extremum claudere, et non multo post archidiaconatus officium, alio quoque ibi obeunte, vacare; quod ut regi innotuit, directis mox ad Egilbertum episcopum litteris, mandavit, ut supra memoratum Gothfridum illis honoribus sublimaret, quod nisi faceret, regem offenderet. Jam vero adeptus, si debuisset quempiam claustralis stipendii vel altaris dono investire, non faciebat sine muneris assecucione; more diabolico non passus se solum [Col. 1227C] interire, quin et alios satagebat secum precipitare, presertim cum ex decretis pontificum Romanorum tam vendentes quam ementes honores aecclesiae sint dampnati anathemate. Cum autem nec sic satis libere sibi videretur canonicas posse venundare---prior enim decano prepositus debet investire---affectavit et ipse, [3839 1Kb] si quas posset preposituras acquirere. Igitur congregationi beati Symeonis super portam civitatis preerat quidam Uodelricus nomine, natus de finibus Aquileiae, quem idem Gothfridus [3840 1Kb] per Martinum quendam capellanum suum ita circumvenit, ut, si Aquileiam remeare voluisset, prepositurae suae eum heredem substitueret; cum utique non dignitates aecclesiasticae jure hereditario, sed probatis vitae sanctitate sint conferendae, quorum vita subditis [Col. 1227D] sit vivendi norma.

2. Itaque corrasa hinc et inde thesauri magna congerie, cum Bruno obisset (an. 1124), cepit totis [Col. 1228A] desideriis anhelare, ut in locum ejus potuisset assurgere. Misit ergo per secretarios suos Heinrico regi mille centum et ultra, ut dicitur, marcas argenti, et ita eum sibi conciliavit, ut, cum Treberenses venirent et dari sibi episcopum expeterent, et quidam illius ineptiam pretenderent, rex non eo minus omitteret quin eum episcopum constitueret. Erat enim senilis desipientiae, plenus furore iracundiae, discretionis permodicae, qui nec domui [3841 1Kb] suae bene noverat preesse. Pro hujusmodi eligere eum episcopum formidabant. Set tamen [3842 1Kb] , vellent, nollent, intronizatus est die 6 Nonas Julii. Statimque missa legacione mandavit episcopis aecclesiarum subjectarum Trevericae metropolis, quatinus Treberim convenientes ipsum consecrarent antistitem. Quam videlicet [Col. 1228B] consecrationem sui licet ipse voluisset accelerari, tamen diversis causarum intercidentium [3843 1Kb] prepediebatur obstaculis. Ecce enim Stephanus Metensis episcopus, ut audivit quod prefato ordine intraverit, illo venire dissimulavit; venisset tamen, si pallio quo avunculus suus Calistus papa eum honoravit, in consecratione metropolitani permissus fuisset indui. Non enim nisi pallio indutus voluit interesse consecracioni. Quare autem eo non sit permissus indui, causa haec est: quoniam quasi in [3844 1Kb] injuriam metropolis aecclesiae eo gloriabatur se indui, nec in ejus [3845 1Kb] usu ullum voluit in metropolitano habere respectum. Est et alia causa, quare consecracioni premissae noluerit interesse. Inter ipsum Stephanum et Heinricum Virdunensem episcopum [Col. 1228C] facta est contencio, quis eorum metropolitanum consecraturus esset episcopum, Stephano pretendente sedis suae principatum, Heinrico autem ordinationis suae prioratum. Set uter eorum justiorem proposuerit causam, edisserat, maxime cum Stephanus quodam fastu superbiae, Heinricus vero ratione voluerit consecrator existere; nisi si forte aecclesia Metensis in privilegiis habeat, quod suus episcopus sit metropolitanum consecraturus. Interea dum hec agerentur supervenit forte quidam cardinalis, Willehelmus nomine, Prenestinus episcopus, dicens se ab apostolica auctoritate directum, ut quocumque in loco episcopos non consecratos vel aliud quodlibet hujusmodi negocii inperfectum invenisset, adimpleret. Quem ut Stephanus Metensis Treberim [Col. 1228D] venisse comperit, directis ad eum litteris, primum quidem per karitatem rogavit, et postea ex apostolica auctoritate interdixit, ne quid [3846 1Kb] sui ordinis [Col. 1229A] esset, ipse facere presumeret. Quo contra ille apostolicae auctoritatis litteras in hoc opus sibi datas protulit [3847 1Kb] , hunc modum continentes:

Kalistus episcopus, servus servorum Dei, carissimis nobis in Christo fratribus archiepiscopis ceterisque ecclesiasticis ordinibus per Galliam, Germaniam et Franciam constitutis, salutem et apostolicam benedictionem. Mittimus ad vos fratrem nostrum Willehelmum Prenestinum episcopum, dantes ei cum vestra caritate licenciam, ut si qui sint in vobis episcopi non consecrati, consecret, et, si qua sunt alia hujusmodi ecclesiasticorum negociorum minus perfecta [3848 1Kb] , in omnibus inoffensa fraternitate consummet. Pax vobis.

Has itaque cum in auribus omnium qui aderant [Col. 1229B] exposuisset, adjecit: Si frater noster Metensis consecracioni metropolitanae voluerit interesse, ego vita comite ero ei adjutorio, si vero venire non maturaverit, prout dominus permiserit, ego vicem ejus adimplebo. Denique illi propter supra memoratas causas Treverim venire nolenti, prefatus cardinalis, cooperantibus episcopis Heinrico Virdunensi et Cuonrado Tullensi, premissum Guodefridum consecravit episcopum, die dominica 7 Idus Septembris.

3. Ita demum ordinacionis suae compos effectus, quadam vice, cum debuisset, ut moris est, in ambone fidelibus verba salutis adnunciare, et quomodo de sancta trinitate senciendum esset elucidare, ita irracionabiliter et inordinate disserebat, ut hii quos docere debuerat pocius eum hereticum quam catholicum [Col. 1229C] estimare potuissent, si non magis, ut erat, ejus eloquenciae inscientiae, quam pravitati hereticae addixissent. Verum namque est, quod beatus Hieronimus ait: Stulti sunt, qui, cum loqui nesciant, tacere non possunt. Ut enim unum de multis locucionis suae erratibus exponamus, cum, ut diximus, in ambone constitutus fidei verba explanare voluisset: Credite, inquid, quia tres domini unus dominus est, personas dominos interpretans, cum ab orthodoxis tres Deos aut dominos dicere prohibeamur, ut beatus Athanasius Alexandrinus in edicione fidei catholicae proposuit dicens: Sicut singillatim unamquamque personam Deum ac dominum confiteri christiana veritate compellimur, ita tres Deos aut dominos dicere catholica religione prohibemur. Proinde ne corrumperentur---testante [Col. 1229D] enim apostolo corrumpunt mores bonos colloquia mala (I Cor. XV, 33)---unus in viam suam disputans inter se, istum quasi novae fidei verba inaudita set heretica proferre, numquam doctorum suorum quempiam hujusmodi protulisse. Et quidem de simplicioribus aliqui exinde scandalizati et seducti fuissent, nisi industris cleri predicacione viae restituti atque secundum christianae veritatis professionem instructi audissent, quod unus et idem Deus indivisus et inscissus trinus sit in [Col. 1230A] personarum distinctione, unus in deitate substanciae.

4. Porro paucis adhuc innotuerat, quod episcopatum precio comparaverat, cum ecce insurrexerunt in eum ex equestri ordine viri iniqui, exigentes, dari sibi promissa beneficia, mercedem videlicet favoris, quoniam ipsi eum magis favore suo quam ecclesiastica electione constituissent. Quibus cum ille plurima episcopalium redituum concederet, nec tamen satis eis ad placitum impertiret, calumpniato eo abscedebant [3849 1Kb] , et aliqui ex eis in ejus injuriam castra instituebant, alii predaciones, alii concremaciones exercebant, adeo ut nostris quoque temporibus, sicut antiquitus factas legimus, devastaciones hujus Trebericae civitatis deploremus. Denique si [Col. 1230B] qui de [3850 1Kb] clero, aut etiam de reliquo populo, ad opus suum de civitate exeuntes, hac sive illuc habuissent divertere, capiebantur, calumpniabantur, et omnia sua eis tollebantur. Tocius autem hujus interitus auctor et predux Willehelmus, cujus proximo sermone mentio est [(524) 1Kb] , comes, et filius ejus Cuonradus, qui sicut patriae possessionis, ita quoque heres et imitator tocius exstitit iniquitatis; et si quo modo non per omnia equalis patri in malicia erat, magis illum scelerum immensitate quam ulla preivit diminucione. Horum cooperatores exstiterunt ipsorum tam ministri quam liberi---si tamen quis liber [3851 1Kb] dicitur qui servus est iniquitatis et esse convincitur---aecclesias diruentes, et lapidibus inde sumptis, cum alii pro manibus non erant, castra [Col. 1230C] sua, quod dictu quoque nefas est, construentes. Ex quibus quidam Brunicho in cacumine cujusdam montis, miliario ab urbe plus minus secundo, turrim exstruxit, quae bis igne de celo veniente conflagravit; nec tamen ille ab injusticia vertit. Mirum est quod referam, et fortasse paucorum auditui credibile; verumptamen noverint, quod, et me super hoc opstupescente et pro rei novitate fidem adhibere nolente, relator eorum quae dicturus sum, testificans in Deo vera esse et vidisse se simul et audisse quae diceret, aiebat, quod supra nominatus Brunicho idem hoc castrum suum, quod utique circumjacentis provinciae plaga et destructio erat, ut ita dicam, fidei et custodiae satanae commendasset; qui videlicet sathan mira et incredibili familiaritate circa [Col. 1230D] ipsum castrum discurrebat, ac ne longius idem sathanas quasi a castro declinaret, porcionem stipendii trium hominum ad opus ejus in secreta parte domus cottidie hora prandii deferre jussit; quod quam cito depositum, absumptum est in momento coram eo qui detulit; nec tamen ille devorantem vidit, sed sonum, quasi voces canum certantium audivit.

5. His igitur et hujuscemodi tribulacionibus multis et malis afflicti Treberici, ad eum, cujus causa [Col. 1231A] hec omnia illis inferebatur, Guotfridum inquam dictum episcopum, congregabantur, et ita ipsum compellarunt: Quamdiu ista passuri sumus? Qui ait: Vos scitis perfidiam et maliciam tocius cognationis illius pessimae, quae de castello Lucelenburch dicto [3852 1Kb] oriunda est, quantis adversitatibus antecessores meos, mei utique respectu apostolicos viros, affecerunt; ut prophetae verbis utar: Â»Non enim melior sum quam patres mei (III Reg. XIX, 4);Â« nempe qui nos impugnant, ipsi nostri protecturi erant. At illi responderunt: Num si materiali gladio defendere nos non potes, quare saltim spirituali nos non defendis? Et ille: Numquid, ait, audistis, quomodo illi auctoritatem episcopalem parvipendunt, dicentes, non posse me quemquam vinculo spirituali vel ligare [Col. 1231B] vel absolvere, quoniam predecessorum meorum in hac sede archiepiscoporum pallii videlicet non fungor honore, pro quo acquirendo, vos videtis, quod corporis infirmitate prepeditus domnum papam adire non possum. Set sicut saepius, ita iterum et nunc obsecro: vos segregate michi de vobis prudentes utriusque ordinis viros, qui tanta legacione digni habeantur, et ego eis viae subsidia ministrabo. Responsumque est ei: Ex parte quae loqueris vera sunt, sed aliud nobis insinuatur ab his qui nos persequuntur, comminantibus, non ante nos pacem habituros, quam munera quae ipsis pro electione tui spopondisti persolveris. Verumptamen ut omnibus pateat [3853 1Kb] quod in nobis non obsistat, nos domnum papam in nomine tuo adhibimus, et tribulacionem loci nostri exponemus, dicemusque, [Col. 1231C] si tibi visum fuerit, quod quia pallium metropolis nostra non habeat, hanc esse causam, quare non possis impugnatores hujus aecclesiae nostrae conprimere, addemusque, ut pro Dei nomine meminerit tribulationis nostrae, debitum honorem aecclesiae nostrae concedendo. Itaque in hec verba accinguntur viae honoraciores viri [3854 1Kb] utriusque ordinis.

6. Cumque Romam pervenissent, illic fama rei seriem deduxerat omnem. Cum ergo causam sui adventus in auribus domni Honorii, tunc Romani pontificis, exposuissent, [3855 1Kb] ipse, narrato eo quod audierat super ingressu hominis illius---ita enim ipsum nominavit---Guothfridum dico, perquisivit, si rerum harum innoxium voluissent illum juramento comprobare, et negantibus, ait: Homo [Col. 1231D] ille sanctam Dei aecclesiam, non habentem maculam aut rugam, symoniacae pravitatis decoloravit infamia [3856 1Kb] ; unde nisi expurgatus fuerit, cum pace ecclesiae episcopare non poterit. Ecce ego ultra Alpes missurus sum fratrem nostrum Petrum, cardinalem diaconum tituli sanctae Mariae in via lata, sapientem utique et discretum virum, pro disponendis in partibus illis ecclesiasticis utilitatibus. Qui cum ad vos venerit, obedite illi sicut et michi, statuaturque dies et locus, ubi loci in provincia vestra conpetens visum fuerit, [Col. 1232A] ibique sedente hoc loco judicis, et advocatis circumjacentis provinciae episcopis et aliis qui busque religiosis personis, homo ille conveniatur; si innocens inventus fuerit, dimittatur, sin autem, amoveatur. Nos vero aecclesiae vestrae, antiquae illi et nobili Trebericae metropoli, propicio Deo, debitum non abnegamus honorem, verumptamen cum eadem aecclesia ad priorem fuerit restituta decorem. Et responso accepto, hii [3857 1Kb] qui missi fuerant absoluti, in sua sunt restituti.

7. Denique cum jam fere ad omnium per circuitum noticiam devenisset, omnesque ejus detestarentur ingressum, eos, quos supra memoravi pro se Romam directos, sepius lacessivit, quod tam infamis de eo rumor processerit, ipsorum culpae esse [Col. 1232B] dicens. Set ex eis quendam Theodericum nomine, diaconum domus, virum acrem ingenio et ambiciosum valde, per supra memoratum presbiterum suum Martinum et Bolsonem quendam, quem hic archidiaconatus officio sublimaverat, quia cum jam dicto Martino ipsi episcopatum emptum ierat, aliis insciis, data et promissa pecunia corrupit, ut contra alios ipse defensor ejus fieret. Nam prae ceteris majoris erat eloquenciae et auctoritatis, set et animi duplicis, qui utrimque manu firmaverat, hic, quod aecclesiae causam ageret, illic, quod adjutor ejus fidelis existeret. Qui demum cum crebro adversus eum factos conatus evacuasset, persepe etiam incitaret, justo Dei judicio, illo genere morbi quem Graeci lienteriam [3858 11Kb] nominant infirmatus, insperato, cum surrexisset [Col. 1232C] ut ventrem purgaret, simul cum egestione exspiravit.

8. Proinde cum definitus concilii super hac re futuri terminus appropinquaret, indicitur Tulli concilium 3 Idus Martii, mediante quadragesima (an. 1127, Mart. 13). Ubi presidente prelibato Petro cardinali, cum episcopis Stephano Metensi Heinrico Tullensi et Gerhardo Trecasino, et abbatibus quam pluribus et obtimatibus regionis, primo omnium Petrus, prolatis coram litteris domni papae, continentibus relatam ad apostolicam sedem de hujus intronizacione infamiam, legit; deinde consedentes ex ordine commonuit obediencia Romanae aecclesiae, quam prevaricari nefarium est, ut quod super hoc scirent edicere non omitterent. Quanta tunc audiret, [Col. 1232D] explicare non sufficio, maxime cum plerique vidisse se, alii audisse se conclamarent, hoc itaque certum se habere, quod si quis diffideret, voluissent jurejurando fidem facere. At ille ut vidit prope modum confusum, aliud quod diffugii non habens, dicebat: quia conparium suorum, episcoporum videlicet, nullus illic conpareret, qui hujus eum facti accusaret, justum sibi videri, quod de sola infamia solius sui manu ei [3859 1Kb] se expurgare licuisset. Quod negantibus et dicentibus accusatum utcumque a [Col. 1233A] catholicis et veracibus personis, quin et, cum liceat cuicumque personae, ut aiunt scorto, in veritate compertam symoniam dumtaxat zelo Dei accusare, debere eum religiosorum se fratrum testimonio expurgare; lectisque super hoc in commune plerisque sanctorum decretis, inter legendum venit quidam bajulus litterarum subscriptarum Mogonciensis episcopi, in quibus se legatum apostolicae sedis nominat; quod quam indigne omnes acceperint, noverunt qui presentes audierunt. Quae dum lectae coram omnibus fuissent, ita Petrus Guothfridum alloquitur: Querebaris prius, frater, irrogari tibi violentiam, eo quod non esset qui coepiscoporum te accusaret; ecce audis, qualia iste adversum te testificatur!

9. Cum ergo non haberet idoneum quid obtendere, [Col. 1233B] indicitur aliud concilium Wormaciae, illique injungitur, ut eo conveniens cum episcopis sex ipseque septimus se expurget. Humanius autem decreverunt, petentibus pro eo omnibus misericordiam Dei et clementiam domni Honorii summi pontificis, ut episcopis tribus, abbatibus duobus, presbiteris similiter duobus boni testimonii se debeat expurgare die ab hinc 64o, quod est Idus Maii, dominica proxima ante pentecosten. Quo videlicet induciarum spacio decurso, ubi Wormaciam ventum est, non habuit de injunctis personis qui adjuvarent eum. Erant autem ibi supradictorum episcoporum duo, Virdunensis et Tullensis, nec non et alii tres, Bucko ipsius civitatis et Sigefridus Spirensis et Uodalricus Constantiensis, vir valde religiosus. Quibus consedentibus, [Col. 1234A] Heinricus Virdunensis, qui et Tullo, de judicio interrogatus hoc edixit: quod, quia antedictas personas [3860 1Kb] ad expurgandum se non produceret, justum esse, ut depositis episcopalibus ab officio cessaret. Unde ille indignatus et iracundiae spiritu repletus, cepit exortari eos qui secum erant, ut egressi foras [3861 1Kb] arma corriperent; et regressi intro partem eorum quae sibi adversa fuerat trucidare pararent. Quod qualiter gratia Dei interveniente omiserint facere, referre non est ab re. Nempe ille peccatum peccato adjiciens, sumpto sacro ewangelio, juravit in eo de inposito sibi crimine innocuum se esse. Quo facto, sui summa cum festinacione accurrentes, et ad manus illum trahentes, eduxerunt de concilio, et quasi voluntatis suae compos effectus [Col. 1234B] fuerit et obtinuerit suum honorem, per viam incedebant cum cantico; sicque ille conventus impiorum evasit manus. Tunc cardinalis, habito super hoc episcoporum et tocius cleri consilio, decrevit, ipsum cum [3862 1Kb] omnibus qui eum de medio sustulerant excommunicare in crastinum. Quod ut audierunt, omnes se de illius contubernio subtraxerunt, ita ut qui pridie turba multa comitatus de concilio exierat, sequenti die cum vocatus adveniret, vix unum qui eum sequeretur habebat. Unde conterritus in faciem se prostravit, omniumque miserationi expositus, tantum vitae necessaria concedi sibi impetravit; nichilque moratus, licet invitus, quia obtinere non potuit, pontificalia deposuit die 16 Kal. Junii (an. 1127).



APPENDIX MONUMENTORUM TREVERENSIUM




[Col. 1233]
EX TRANSLATIONE SANCTI CELSI AUCTORE THEODERICO.





[NOTA.]

Theodericus, qui a. 1006 monasterium S. Mathiae Treverense ingressus est, ab abbate Richardo rogatus, libellum de translatione et miraculis S. Celsi scripsit, sermone quidem tumido, sed quo multa de Egberti rebus aliaque notatu digna memoriae tradidit, praefatione ad Richardum abbatem praemissa. Quae ex Actis SS. Febr. III, 396, ubi ex codicibus Budecensi et Treverensi edita sunt, repetuntur.

[Col. 1233C] Excellentissimo Christi operario patrique permagnifico Richardo suus ille suorum ultimus Theodericus, quo inter monachos nihil habetur vilius, monastici tamen haud immemor propositi, omni apologiae dimota ambage, verae obedientiae obsequelam. [Col. 1234C] Rogat namque paterna pietas vestra, immo [3863 1Kb] inevitabiliter imperando injungit, quatenus inventionem sacratissimae glebae beati confessoris Christi Celsi, cujus praeclara merita ejusdem vocaminis produntur etymologia, nec non qua occasione, [Col. 1235A] Divinitati quidem ante temporis motum cognita, nostris autem faecelentis diebus, piae memoriae Egberto Trevericae urbis hierarcha, ob enormem quandam ecclesiae utilitatem solemniter nacta beata ejus lipsana mortalibus sint tandem detecta, sed et insigni meritorum illius indicio, quae ob tanti thesauri catenus occultati optabilem ostensionem luce clarius acta esse noscuntur, mea pusillitas qualicumque relatu stylo memoriaeque, posteritati prospiciens, mandare non differat. Neque enim aequum fore censetis, ut tanta miraculorum tanti viri coruscatio, ob multorum salutis augmentum coelitus profusa, inerti remaneat taciturnitate abstrusa. Ad quod ego: Miror, inquam, admodum tantae prudentiae virum, ac vehementi stupore percellor, quidnam vobis animi [Col. 1235B] sit, quod omissis et quasi vilipensis tot vernulis domi militiaeque insugillabiliter agentibus, quos in beati Eucharii spiritali gymnasio dogmate fovetis sacro, inexperti adventitii imbecilles humeros tanti mole mandaminis caricare malitis. Testem enim omniscium adhibeo Deum---non quod ejusmodi mentis sim, quod vestrae praeceptioni, quod fas non est, vel muscitando recalcitrare velim---, plures vestris in laboribus promotioris ingenii expertus sum fratres, quibus si id ipsum onus duce obedientiae ratione imponeretur, impertaesis ut verum fatear humeris portare, ac vestris per omnia votis ad plenum satisfacere quivissent. Sed quid pluribus opus est? Destinatum est quidem monachis quadam specialitate prae ceteris, quatenus moram nesciant [Col. 1235C] in explendis priorum suorum praeceptis; et quamquam illis injungantur impossibilia, de Domini semper miseratione confidentes, sciant sibi omnia fore explebilia. Quapropter experiar votis quae injungitis, certo certius credens, quod beatus Celsus suis mihi precibus possit obtinere, quatenus hoc glaucum pelagus merear salvis mercibus enatare atque ad optabilem portum illaesus valeam pervenire.

1. Cum omnibus divinae atque humanae philosophiae sectatoribus liquido constet, quod Treverica metropolis tum mundanae dignitatis antiquitate, tum etiam catholicae fidei cardinali majestate, jure meritoque totius Galliae archisterium [(525) 1Kb] sit hactenus vocitata atque apostolicae auctoritatis quadam [Col. 1235D] particularitate ceteris undiquessecus ecclesiis eminentius sublimata; ob hoc scilicet laetabile accidens, quod eam universitatis conditrix personalis trinitas atque essentialis unitas Deus primitivo sancti evangelii fulgore per trium operariorum suorum perpetim remunerandum laborem deifice visitare atque illuminare dignata est: satis revera inconsequens visitur, si ea quae tam [3864 1Kb] clementi respectu in calce temporum apud ejusdem urbis ariopagum ostendere censuit, silentii torpore fumaliter in auras evanescant . . . . .

[Col. 1236A] 2. Anno dominicae incarnationis 978, quando divinae memoriae Otto secundus, maximi augusti Ottonis relativus, Romanae monarchiae apicem strenue gubernando princeps agebat in sceptro, sanctae Trevirensi a Deo conservandae ecclesiae praefuit beatae recordationis vir virtutum Egbertus archimandrita lampabilis, clarus quidem parentelae generositate [(526) 1Kb] , sed clarior totius probitatis impretiabili dote. Et revera, quia ipsa gemina claritudine pollucibiliter viguit, uti honor debitus poposcit, totius regni pontificibus atque optimatibus ipsa sui reverentia praecelluit. Denique statura procerus, vultus autem rutila formositate prae omnibus tunc temporis primatibus enituit venustius. Erat enim monachorum praecipuus tutor ac nutritor ac regularis [Col. 1236B] disciplinae specialis amator, quippe qui sub habitu episcopi humile pectus occultavit devotissimi monachi, sicque cum Martha foras profudit ad explendum frequens ministerium Domini, ut tamen cum Maria totum se conferret ad studium verbi divini, faciens se divinitati gratam hostiam, in practica videlicet columbam, in rhetorica autem turturem. De liberalitate vero ejus, qua unice opimatus extitit, quid condignum eloquar? Novum quippe in illo Johannem quem Eleimonem vocant videres, quia, opes quas ei Deus profusius largitus est, pleno ut ita dixerim cornu per manus egentium transmisit in coelum.

3. Monasteria namque, quae Trevericae subjacent [Col. 1236C] exedrae, ante ipsius sane tempora ultra communem Deo servientium modum erant indiga atque asperrima victualium nec non utensilium confecta inopia, et ob hoc religio monastica non minimum passa est deliquium. Sicque rarescente morum perfectorum ventilatore, ignis ille divini amoris, quem Veritas misit in terram et voluit vehementer accendi, jam abundante quoquo locorum iniquitate, non modo frigescere, verum quod periculosius est, modis omnibus coepit extingui. Nam venerandae memoriae antecessor ejus Theodericus doctor quidem extitit facundissimus atque familiae Domini procurator industrius; sed quia temporis angustia ob multiplices rei publicae exactiones totiens totiensque erat coartatus, minus monasteriorum necessitudinibus [Col. 1236D] consuluit; quia nec unde, obvium sibi fuit. At iste summo veneramine nominandus regiam viam a dextris et a sinistris incedens, militum ambitionem refrenare non timuit, conprovincialium tyrannidem aequus arbiter auctoritate compressit, et omnia quae monasteriis hostili fuerant invasione subtracta manu potestativa undecumque recollegit ac monasteriorum partibus sub magna vigilantia reconsignavit, et ut pius paterfamilias neglecta atque aetate consumpta resarcire tantopere curavit.

4. Cumque paterna lumina et ad septa beati Eucharii [Col. 1237A] contorqueret monachorumque illius paupertatulae nimium condoleret, sapienti usus consilio, primum monasterio dignum delegit dispensatorem, abbatem videlicet nomine Gotherium, unice apud Gandense coenobium disciplinatum. Cui tantum supplementi sumptuum in agris vineisque, exceptis aliis perplurimis donariis ornamento monasterii conducibilibus, contulit, ut quamdiu firmamenti sphaera volvitur ejus perenne meritum proinde capiat incrementum. Quanta autem aliis monasteriis, suae pastoralitati aeque subactis et agente inopiae pressura pene collapsis, ad restaurationis gratiam larga manu concesserit, qualiterve monasticae religioni, quae tunc temporis ubique pessumdari videbatur, utpote favorabilis animarum languentium archiater, [Col. 1237B] auctorali antidoto succurrerit, modum atque calculum excedunt, ideoque ad narrandum sermo succumbit. Adeo denique virtutum paedagoga caritas in ejus pectore vigorabili imperio sceptrum obtinuit, quatenus cum beato Job haud injuria dicere posset, quia ex utero matris meae egressa est caritas mecum (Job. XXXI, 18).

5. Doluit siquidem frequenter udisque luminibus alta multotiens suspiria traxit, quod sacellum, in quo pretiosus Domini archipraesul Eucharius una cum beatissimis commanipularibus suis in pace pausitat et adventum Redemptoris expectat, humili nimis atque paupertino, tot labentibus annis, duraret instrumento; secum anxius in archivo mentis volvens, quatenus vitam sospitate comitante, condigno [Col. 1237C] quantum ad hominum aestimationem apparatu, jactato novo fundamine, tantis patronis omnigeno uti decuerit [3865 1Kb] ornatu dominicalem ungue tenus perpoliret ecclesiam; nauci pendens istam nostram veteranam et ex obliquo vocans eam redituum repositorium.

6. Cumque tam spiritali voto crebra intentione esset occupatus, accidit quadam vice, ut praefato principi, qui eum apostolici honoris praerogativa dignatus est, prae ceteris ecclesiarum vatibus morali affatu coesset, eique inter alia ecclesiasticae utilitatis consilia hujusce voluntatis januas aperiret. Imperator vero, uti catholicissimus mundialis aulae rector, tanto tanti pontificis conjubilans voto prae nimia mentis alacritate in haec prosiliit orsa: Benedictus [Col. 1237D] Deus super thronum aeternae majestatis suae, qui nobis tam gratam sibi inspirare dignatus est voluntatem! Et benedictus beati Eucharii monachorum unanimus coetus, per cujus necessarias orationes totius imperii nostri a Domino reguntur sortes. Et si divina sors in diebus nostris hoc propositum perduxerit ad affectum, laetus jam posthac viam universae carnis ingrediar, tantum ut apud Jesum Christum judicem justum beatum Eucharium, primum Trevericae urbis doctorem pium pro excessibus meis [Col. 1238A] merear invenire patronum. Et post haec: Ite, inquit, quantocius et omni conamine spiritali instate tam pio labori. Potens enim est Deus, qui vobis praestitit velle, subministrare et posse. Hoc autem nolo vos lateat, quia si fervida voluntate ad jaciendum fundamentum insudare satagitis, postquam mihi compertum fuerit, quod tantum in altum consurgat quatenus unius cubiti mensuram super terram ostendat, tales vobis de fisco nostro suppetias praebebo, ut parvo aliquantorum interstitio annorum usque adeo profectum laeto sudore capiat, qui citra spem communem ad summum usque pertingat.

7. Quo caesareo gloriosus pontifex animatus promisso, divino comitatus auxilio mentis conceptum opere tenus implere gestiens, quam plurimis strenue [Col. 1238B] accersitis et corrasis caementariis atque fossoribus, ad locum tetendit. Cumque jam per dies aliquot fodiendo laboratum fuisset, repente fossores inopinis ictibus in ter quaterque beati Celsi, uti Divinitati placuit, polyandrum [(527) 1Kb] impegerunt. . . . . . . . Erat autem sarcophagus ipse, in quo resurrectionis nudum granum maturandi gratia per tot tempora latuit, miri candoris petra, quam vulgus cretam vocat; et tabula desuper marmorea, in qua sanctitatis ejus index titulus fuit caraxatus hunc modum continens:

Sollicitus quicumque cupis cognoscere tumbam,
   Praeclarus jacet hic nomine vel meritis
Celsus, quem Dominus vero insignivit honore,
   Non segnis patriae semper ubique vigens;
[Col. 1238C] Qui genus atque ortum claro de stemmate traxit,
   Affectuque pio conditur hoc tumulo.

8. Operarius autem qui primus omnium in tumulum offendit, rusticus erat et totius pene rationis, uti id hominum genus noscitur, incapax. Non enim sciebat beatum Job dixisse: Causam quam nesciebam diligentissime investigabam (Job. V, 6); sed praecipitationi manum incautus dedit tabulamque bipenni rapit, ut vix a doctis viris titulus legi inerrato quivisset . . . . . . .

9. Cumque tam laetus rumor sub cursili festinantia ad pii pontificis notitiam pervenisset, multilauda gratiarum actione omnium datorem largitionum benedixit Deum; sicque impiger, morae nescius, [Col. 1238D] ad divinum spectaculum proruit, clero circumstipatus. Sed quamvis incepti operis esset avidissimus, hanc tamen interruptionem sustinuit laetissimus, vera fide ex tituli assertione certificatus, quod in diebus suis super urbem Trevericam divinitatis dignanter delapsus esset respectus. Omnibus igitur quae acciderant prudentiae scalpello diligenter rimatis, beati pignoris taphum de loco depositioni movere nequaquam praesumpsit, sed tantum auctoritatis suae sigillo sub vigilum excubiis signare curavit; psalmicines interim monachos ibidem constituens, [Col. 1239A] qui ob merita tanti justi inintermissibiles persolverent laudes divinitati, quoad ipse coepiscoporum suorum consultu plenius perdisceret, quid de re tanta fieri oporteret; sicque transcripto tituli tomo, episcopii delegavit claviculario.

10. Cumque secundum tanti pastoris intemerabile statutum die noctuque fratres in pausatorio justorum, nunc sub divo nunc sub tecto, divinum frequentarent officium, summumque importunis precibus compellarent solem, qui voluntatem timentium se procul dubio facit et deprecationem illorum exaudire solet: non multo post corrogata est imperiali edicto sollempnis synodus quam plurium episcoporum atque abbatum, patrum videlicet Belgicae nec non Germaniae, apud regale palatium [Col. 1239B] quod barbarico vocabulo Engilenheim vocitatur [(528) 1Kb] , in qua nonnulla ecclesiasticae utilitati necessaria, sanctorum canonum praeviante auctoritate, dulciter sunt promulgata atque successurae posteritati inviolabiliter observanda indicta. Cui necessario interfuit Trevericae ecclesiae metropolitanus bene meritus Egbertus, cujus memoria, quamdiu hodie dicitur, semper est in benedictione habenda, quia piis ejus studiis asscribitur, quod suae ecclesiae clerus scientia ac religione nobilitatur. Discussis sane inibi multis quae synodica postulat rubrica, postquam tantus archipraesul, qui inter omnes illos primatum tenuit, vacuum sibi fore ad loquendum pervidit, arrepto pitaciolo cui erat inscriptus beati Celsi titulus, ordine quo oportuit, qualia apud [Col. 1239C] urbem suam divina dignatio prae manibus revelaverit, Tulliana facundia coram peroravit, titulumque ipse recitavit. Quibus auditis imperator immenso perfusus gaudimonio, sacrum et Deo decibilem his verbis affatus est conventum: Gaudete, fratres et patres in Domino, et laudate ex intimis visceribus dominum Deum nostrum, qui mira aeternae suae bonitatis gratia respicere dignatus est ad tempora nostra, dando ecclesiae suae apud Trevericam metropolim novum patronum beatum Celsum, quem virtutibus perplumem [(529) 1Kb] plenumque dierum a tempore exitus sui de Aegypto hactenus in supernis sedibus concivilitavit [Col. 1240A] frequentiis angelorum. Iterum rogo, gaudete, quia ut verum fatear non solum exinde nobis salus aucta est, verum etiam pii pastoris probitas ejusdem urbis, quem inpraesentiarum cernitis, enucleatim patefacta est. Quod cum audissent utriusque ordinis sacerdotes Domini, qui eidem sacrae interfuerunt synodo, expansis ad coelum manibus pias prae gaudio fuderunt lacrimas, immensas Conditori referentes grates, qui tam gloriosum pignus non passus est subterrari diutius, sed cujus apud ipsum esset meriti, miraculis coruscantibus censuit palificari. Neque enim fas fuit, ut illi deesset in terris obsequium ecclesiasticae militiae, cui jam in coelis a Domino reddita erat corona justiciae. Post haec sacro placuit concilio, quatenus angusti prostagmate [(530) 9Kb] praeeunte [Col. 1240B] atque episcoporum indisgregabili consensu comitante, Trevericus vates naviter sedem suam revisere debuisset, et glebam beati Celsi una cum subice clero de tumulo proprio levare atque sublimiter in arcella quasi in quodam divinarum opum gazophylacio collocare, sicque totius sanctitatis cultu acsi summi regis non qualecumque membrum sacro altari imponere.

11. Tali quippe mandato atque consilio percepto, beatus archipraesul Egbertus, uti prudens animal, tot patrum se benedictionibus atque orationibus munivit, nec non imperiali gratiae tenacius junxit, sicque prospero successu iter maturavit, divina vallatus tutela comitumque lateratus caterva. Cumque [Col. 1240C] semetipsum in propria sede recepisset, pauculis intercapedinantibus diebus, convocavit ad se omnes sapientia praeditos abbates et monachos, presbyteros quoque et clericos ad suam diocesim pertinentes; rem gestam palam omnibus retulit. Quos cum omnes synodali decreto consentaneos inveniret, processionem festivam ilico construxit, cum crucibus et cereis, thuribulis quoque textibusque evangelii gemmatis, omnique ecclesiastico apparatu, combinatis fratribus hymnum Domini dulce canentibus, asylum beati Eucharii laetitiae lacrimis plenus pedetentim adiit. . . . . . . . . . . . . . . . . . . . .




MIRACULA.
[Col. 1239]

[Col. 1239D] Expeditis tandem, sermone licet impolito calamoque silvestri, quae narrationis series poscebat de inventione corporis sancti Celsi confessoris Christi pretiosi, hinc jam stylum vertamus oportet ad dilucidanda ejus inclita miracula. . . . . .

Servatis igitur sacris reliquiis beati Celsi super altare sancti Eucharii post inventionem per mensem integrum, placuit ejusdem coenobii patri Gunderado nomine cunctisque fratribus, quatenus arcam sancti Celsi deferre debuissent in navim ecclesiae et ponere super sanctae Crucis altare quod est in introitu [Col. 1240D] propitiatorii . . . . . . Nam in eodem monasterio sancti Eucharii fuit quidam pauperculus nomine Richolfus. . . . . . Peracta denique missarum celebratione omnibusque rite consummatis, pontifex dona dedit beato Celso, et ipsum sanatum, qui omnibus prodigio extitit, monachico habitu contexit---erat enim de familia episcopii---, et quamdiu adviveret ne ab ecclesiae servitio pedem retrahere praesumeret, praefixo mandat praecepto. Isdem autem renovatus pauper plurimis annis, uti jussus fuit, in monasterio deservivit, et post curationem [Col. 1241A] tanta corpulentia viguit et viribus habundavit, ut inter omnes monasterii servitores parem invenire sibi non posset. Unde factum est, ut ad majorem utilitatem fratrum consensu accedere debuisset, id est ad officium fullonis, quo per plures annos inreprehensibiliter desudavit atque omnibus amabilis permansit.

Sed neque hoc silentio occulere debeo, quod in praesentia nostra ante paucos contigit annos. In eodem quidem sancti Eucharii coenobio crevit quidam monachilis indolis parvulus nomine Martinus, qui ab ipsis maternis sinibus beato Euchario fuit oblatus . . . . . . Cumque puerorum paedagogus nomine Dominicus bonae spei adolescens . . . . . .

In ejusdem quippe monasterii suburbio ante hoc [Col. 1241B] fere quinquennium quidam adolescens Thiezo nomine, qui adhuc superest, ea peste percussus quam elephantiam medici vocant, ad extrema venit . . . Sed quamquam lues ipsa eodem anno nimium grassaretur et non minimam stragem populi christiani dedisset. . . . . .

Illud quoque nequaquam in ultimo loco ponendum esse judico, quod in diebus Liutolfi hujus Trevericae urbis archiepiscopi pius ac misericors mundi redemptor Christus . . . exercere dignatus est. Nam ejusdem monasterii quidam ministerialis subulcum habuit nomine Petrum. . . .

Ante hoc sane quadriennium crevit in eodem monasterio quidam septennis puer nomine Azelinus, qui adhuc incolumis spirat, quem pene fratres [Col. 1241C] nostri omnes noverunt. . . .

Anno vero d. i. 1007, indictione 5, quaedam arreptitia femina de contigua monasterii villa . . . adducta est. Cumque sancti Valerii confessoris Christi annua festivitas adesset et ad tantum patronum plebs Treverica certatim properaret. . . . .

Quia vero beati viri miracula quae a veriloquis nobis comperta sunt relatoribus, quam verius potuimus, aliquanta jam stylo commendavimus, modis omnibus indecens fore censemus, si ea quae nostra aetate per eundem patrem Divinitatis velle exercuit, torpenti silentio obtumescant. In saepedicto quippe beati Eucharii coenobio quidam singularis indolis adolescens conversatus est Burchardus nomine, qui ab ipsis pene cunabulis Deo omnipotenti nutriendus [Col. 1241D] ibidem a parentibus fuerat delegatus, quique adhuc superest ac diaconi fungitur officio nec non et mira utilitate prae multis honori est monasterio. . . . . . abbas monasterii, beatae videlicet recordationis Gunderadus. . . . .

Hactenus de his egimus quae domestica et familiari relatione de sancti virtutibus viri comperimus, hoc est de his dumtaxat quae vel in beati Eucharii septulis vel in ejusdem monasterii appendiciis congruis temporibus contigisse referuntur; jam ordo flagitat necessarius, ut de medioximis atque extimis ad nostram notitiam usque perlata disseramus aliqua. . . . Est namque in eadem Treverica urbe quoddam monasterium situm, quod antiquitus [Col. 1242A] Horrei vocabulum accepit, reginae coeli consecratum; in quo a tempore orthodoxi regis Dagoberti sanctimoniales semper feminae Deo consueverant devotius deservire. Illic denique quaedam sanctimonialis femina de claro stemmate progenita, cui vocamen erat Henza, non minimae, ut aiunt, utilitatis extitit. . . . .

Alio quoque tempore in eodem semper virginis Mariae monasterio quaedam sanctimonialis femina extitit, quae generoso sanguine procreata, haud ultimo in loco ibidem est habita, nomine Geila. . . .

Sed neque hoc silentio praeterire fas esse censemus, quod tam recenti memoria in eodem monasterio Divinitatis benigna dignatio per beati Celsi [Col. 1242B] inclita merita ostendere disposuit. Quaedam namque magnae parentelae nonna ab cunabulis versabatur quae Glismoda vocabatur. . . .

Hactenus pro parvitate igniculi divinitus mihi collati audita tantum qualicumque dictatu notavi, nunc jam in calce opusculi aliquid libet depromere, quod in me virtus divina per beatum Celsum dignata est ostendere; sed opportunius hoc, ut opinor, recitatur, si semotim proprio capitulo utatur. Nam sicut ad divinae cumulum laudis aliorum commoda veracissimis gestis inserere magnae mercedis esse dinoscitur, ita propria reticere non minimae damnationis creditur. Dominicae incarnationis anno 1006, qui est ultimus 25 decennovennalis cycli in secunda serie magni anni qui paschalis dicitur, [Col. 1242C] undosum hujus mundi salum Christo gubernante nudus evasi, et ad tutissimum beati Eucharii portum hospitalitatis gratia confugi. Cumque ab ejusdem monasterii patre summae venerationis viro nomine Richardo germanitus satis essem susceptus et omni monachili devotione tractatus, fratrum me conventui immeritum jussit adunari, nec quasi hospitem jam sed sicut familiarissimum affatus est grativenam. Postquam autem pusillitatem meam monastici ordinis non minimam persensit habere notitiam, cum ex ipsa sui columbina simplicitate, tum et pro annositatis meae grandaevitate sciolum me esse autumans, cum nec primis, ut ita dicam, litteris ad plenum fuissem instructus, paterna mihi persuasit auctoritate, quatenus aliqua in laudibus [Col. 1242D] Redemptoris, de sancti Celsi inclitis virtutibus ac miraculis noviter exhibitis, calamo licet rusticano, scriptitare nullo pacto differrem. Cui sane persuasioni nequaquam refragandum fore ratus, partim tanti patris imperatu, partim communi fratrum compulsus rogatu, nuper in diebus quadragesimae tantillum studui fabricare. Cumque, ut verum fatear, per tres fuissem continuos annos ita podagrae intricatus tumore atque crurium exulceratione, ut vix baculo sustentari possem, laus Deo! tantisper de sancto Celso quod didici peracto, tam perfecte tanto patrono intercedente restitutus sum, quatenus me Asahelem potius quam claudicantem monachum existimare possis.




[Col. 1243]
DE ABBATIA SANCTI MARTINI EX VITA SANCTI MAGNERICI AUCTORE EBERWINO





[NOTA.]

Eberwinus, abbas S. Martini Treverensis, saeculo XI ineunte S. Magnerici archiepiscopi, qui monasterium cui ipse praeerat fundaverat, Vitam, editam ex cod. S. Martini Act. SS. Jul. VI, 183, sive primus scripsit sive novam editionem curavit, ibique de illius sepulcro et de fatis coenobii haec in fine addidit:

[Col. 1243A] Corpus ejus (Magnerici) in ecclesia quam diximus (S. Martini Trevirensi) est tumulatum; ubi et condigno nunc honore veneratur. Quod cum aliquibus ab altari pedibus esset humatum, nostris temporibus cuidam honesto viro nomine Berengario, ejusdem ecclesiae monacho, per visionem sanctus sacerdos apparuit et ut sepulchro altarium aptaret praecepit. Quod ille velut somnii deliramenta parvipendens neglexit, sed iterum secunda est vice admonitus, tertia a sacerdote increpatus, reverentissimo domino Roberto episcopo quae viderat retulit. Tunc episcopus ad ecclesiam veniens et videns quo modo se res haberet, secundum jussionem sancti sacerdotis sepulchro altarium sanctum jussit aptari, et desuper, ut moris est, fastigium componi.

[Col. 1243B] Ecclesia autem illa longo ante tempore cum senio esset lapsa et vastatione Normannica cum ipsa civitate succensa, a Rabbodo Trevirensi episcopo Reginoni abbati [(531) 1Kb] , religioso cuidam et ecclesiastico viro, est commissa (an. 883-917), et ab eo in pristinum statum reparata; et sicut in antiquissimis ecclesiae cujusdam privilegiis reperimus, locus ille semper sub abbatibus erat, quia ibi, ut in aliis praecipuis urbis ecclesiis, statio sedes et domus erat pontificis, et ex traditione beati Magnerici abbates illius loci pontificalibus infulis utebantur et vices pontificis ad divinum officium tantum illo absente exsequebantur.

[Col. 1243C] Defuncto autem Reginone abbate, laicis est in beneficium data, et primum Bertoaldo, fratri Rotgeri episcopi, deinde aliis atque aliis abbatiola illa divisa. Sicque post haec tempore Alberti [(532) 1Kb] ducis sive Conradi, cum saepe maxima esset regnorum turbatio atque seditio, ab invasoribus sanctae ecclesiae episcopium omne ita praedatum est, ut nihil infra et extra civitatem esset quod non sibi maligni invasores vendicarent sive diriperent [3866 1Kb] . Nullus tunc in sacerdotem Dei erat respectus, nulla ecclesiae [Col. 1244A] reverentia, ubique rapinae, ubique incendia; moenia destruebantur, ecclesiae violabantur. Tunc quoque et ipse locus ab inimicis Dei velut a rabidis canibus et lupis invasus, ita destructus est, ut praeter parietes ecclesiae, non dicam aedificia, sed nec ipsa remanerent fundamentorum indicia. Ecclesia quoque eadem detecta atque deserta bestiis nonnumquam erat pervia.

Unde tandem miseratione summa ductus venerabilis Theodericus episcopus [(533) 1Kb] cum jam suo tempore locum regia auctoritate recuperasset [(534) 1Kb] , cuidam religioso abbati Angilberto, servo Dei, ad regendum tradidit, concessis ei nonnullis quae ad eundem locum pertinent possessionibus, scilicet ut [Col. 1244B] regularem ibi vitam instituendo monachorum deinceps esset commoratio, nec jam in beneficium concederetur, ut hac quasi occasione locus periclitaretur, sed Deo sanctisque ejus serviens, episcopi, non tyrannorum dominio subderetur. Qui videlicet abbas monasterialem ibi habitationem faciens, modicam quidem sed honestam Deo servientium monachorum illic adunavit congregationem, ejusque industriae bonisque studiis episcopus congaudens, cum Romam pergeret, testamentum inde apostolicum [(535) 1Kb] detulit, per quod locus ille nuper restauratus privilegio praefatae traditionis subnixus sua deinceps firmitate maneret, monachisque concessus episcopi non alterius potestati pareret, ipsique monachi regulariter vivendo secundum constitutionem [Col. 1244C] sancti Benedicti electionem quoque haberent. Sicque locum apostolica praeceptione munitum cum per aliquod tempus praedictus vir gubernasset, ab hac luce feliciter discessit.

Post quem eandem cellam, annuente episcopo cum fratrum electione, nos qui haec scribimus, licet indigni, regendam suscepimus, et usque nunc prout possumus in vinea Domini, servi quamvis inutiles, laboramus. . . . .





[Col. 1245]
EX MIRACULIS SANCTI SYMEONIS AUCTORE EBERWINO.





[NOTA.]

Eberwino abbati, qui cum Richardo Virdunense abbate, ex terra sancta redux, Symeonem monachum comitatus erat, eumdem postea in monasterio suo exceperat et usque ad mortem familiaritate ipsi junctus erat, Poppo archiepiscopus vitam sancti ut videbatur hominis scribendam injunxit. Quod munus ille modesto animo suscepit et ita executus est, ut breviter simpliciter que narraret quae ab ipso audierat vel praesens viderat. Vitae nonnulla post mortem facta miracula adjecit, totumque opus Popponi inscripsit hac epistola praemissa:

[Col. 1245A] Domino et venerabili Popponi archiepiscopo frater Eberwinus, abbatis nomine indignus, devotus utriusque hominis famulatus. Mones immo jubes, sanctissime pater, ut impar ingenio, stultus eloquio, aliquid de vita et conversatione et obitu viri Dei Symeonis et de miraculis quae per eum Dominus operatus est edisseram multisque ad laudem et gloriam Domini desiderantibus scire notum faciam. Fateor grande onus mihi infirmo imponis, maxime cum toto corpore debilis tremendum Dei judicium pertimescam, si aliquid falsitatis confingam. Confisus [Col. 1246A] igitur de Dei adjutorio, tuis jussionibus quamvis tremens obtempero; plano brevi et simplici sermone describens quae vel ipse ex ejus ore audivi vel a fidelibus viris ab ipso audita sive de miraculis visa didici. Tui igitur examinis est judicare, si istud tantillum opus jubeas in publicum venire, sive tuis scolasticis ad corrigendum exornandum dilatandumve tribuere. Quidquid enim in me reprehendetur, tibi potius praecipienti quam mihi obedienti necessario imputabitur.






[NOTA.]
[Col. 1245]

Vita haec, quae in multis exstat codicibus, quorum et ipse plures vidi neque tamen exscripsi, edita est Act. SS. Jun. I, p. 89, Mabillon. Act. ord. S. Benedicti VI, p. 372. Quaedam excerpta exhibet Hontheim Prodr. I, p. 665.

Symeonem ex monasterio montis Sinai in occidentem missum ut pecunias a Richardo Nortmannorum duce promissas colligeret, Antiochiae Eberwinus invenit qui ita narrat:

[Col. 1245B] Ea igitur tempestate contingit Richardum abbatem, virum perfectis viris imitabilem, piae devotionis gratia sancta Hierosolymae velle invisere loca. Dum ergo per Antiochiam iter habuissemus ibique necessitate itineris cogente aliquamdiu moraremur, famulus Dei Symeon junctus est nobis in amicitia, praedictum abbatem Richardum adoptans sibi in patrem; cui cum exposuisset per ordinem quae sibi injuncta essent vel quae contigissent, addidit, nullis periculis vel angustiis se retineri posse quin abbatis sui mandata impleret pro posse. Imus ergo et redimus, eumque nobiscum venire paratum invenimus. Cumque in comitatu nostro esset frequenter injuriatus atque flagellatus, quasi mitissima ovis patienter portavit. Pervenientes itaque usque ad civitatem [Col. 1245C] Bellegradam, quae est in confinio Bulgariorum atque Ungariorum, a civitatis infelicissimo principe prohibitus est nobiscum transire. Igitur flens et Deo gratias agens, reliquit nos tristes atque flentes. Post [3867 1Kb] multas denique angustias et latronum insidias revertitur usque ad mare; quo transacto prosperumque iter faciens, per Romam pervenit in Franciam. A quodam igitur sibi noto comite Wilhelmo benigne suscipitur et apud eum aliquamdiu moratur. . . . . . . venit Rothomagum, quae est civitas Nortmannorum nobilissima, sancti Audoeni confessoris corpore et meritis valde praeclara. Ubi cum Richardum comitem jam mortuum reperisset et de pecunia et censu, qui de terra illius pro elemosina suo monasterio debebatur, nullus [Col. 1246B] sibi responsa daret, moestificatus aliquantulum. . . quid ageret quaerit consilium. Occurrit autem animo, ut suum carissimum patrem, Richardum scilicet abbatem, nosque suos comites inviseret; quod et fecit. Per longum autem tempus moratus est nobiscum, et ut breviter [3868 1Kb] concludam, quamdiu apud nos mansit, irreprehensibiliter vixit.

Interea dominus Poppo archiepiscopus, sanctae Trevirensis ecclesiae strenuus provisor, audiens devote prophetam de Christo dicentem: Et erit sepulcrum ejus gloriosum (Isai. II, 10), gratia orationis Hierosolimam ivit, huncque famulum Dei eundo et redeundo secum comitatorem ac conviatorem habuit; eique post reditum in suo episcopatu quocumque vellet manendi facultatem obtulit et libentissime [Col. 1246C] concessit. Ex revelatione igitur Dei prospectans sibi locum Symeon famulus Christi, ubi solus posset vacare orationi, in turri quae antea Nigra porta vocabatur, parvum tugurium expetiit; ubi domnus praesul Poppo, praesente clero et populo, in festivitate sancti Andreae illum reclusit. . . . . . . . . .

Tunc siquidem temporis, peccatis nostris promerentibus, nimia aquarum inundantia increvit saeculis. Causa periculi hujus Symeon imputabatur ab omnibus, hunc maleficum esse, pro suis sceleribus hoc malum mundo imminere; ut deponatur a pontifice, populus acclamat quotidie. Ex urbe tandem occursus agitur, ad cellulam viri Dei properatur; saxa in altum projiciunt, tugurii fenestras obruunt, Symeonem lapidare contendunt. Vidimus [Col. 1247A] fateor fenestram fractam; sed athleta Christi Symeon, fundatus supra firmam petram immobilis persistebat, atque Deo gratias reddens pro persecutoribus gaudens orabat. . . . . . . . . . . . . .

Interea volventibus annis vir Deo Symeon resolutionem sui praevidit corporis (an. 1035). Denique domnum episcopum rogat ut expensas et operarios qui sibi lectum componant mittat, ipse in parte sui diversorii locum sepulturae parat: Haec, inquiens, requies mea in saeculum saeculi. Hic expectabo diem Domini; hic habitabo quoniam elegi eam. Paucis postmodum transactis diebus ipsum ego humilis adii vocatus, et qui pedum illius osculo eram indignus, in cellulam ab eo sum intromissus. Post orationem, amplexus, oscula et fletus consedimus. . . . . . . [Col. 1247B] . . . . . . . . . Interpositis ergo centum et quinque diebus, in octavis pentecostes [(536) 1Kb] infirmatus, Stephano, qui ei serviebat, injungit, ut sibi per aliquot dies requiem daret, quatenus plus solito contemplationi vacare posset. Ille unum diem expectat. In tertia feria ad vesperam signum facit, corbem cum pane ad fenestram suspendit. Mane facto sicut dimiserat intactum reperit multumque anxius ad eum ascendit. Interrogatus hoc solum respondit: Quid vis? vade in pace. Ille timens, Gozeloni clerico, qui viro Dei satis familiaris extitit, per ordinem pandit, quia domnus Symeon valde infirmaretur nec sibi sicut solitus erat loqueretur. Clericus in quinta feria illum visitat. Famulus Dei nullum responsum dat [Col. 1247C] sed tamen de manu ejus potum suscipit seque in lectum suum recolligit. In die octava dum revisit illum valde diluculo, in extremis reperit mihique notum facit. Concitus cucurri. Infirmus toto corpore et maxime debilis pedum invalitudine, quasi sanus ascendi sine dolore. Reperi adhuc viventem et jam ultimum spiritum trahentem. Exequias quae pro absolutione animae debebantur cum solis duobus fratribus, Anselmo scilicet et Roberto, qui mecum advenerant, prout potuimus expendimus. Sicque anno dominicae incarnationis 1035, animam sanctam, hora tertia dominicae diei in Kalendis Junii, benignissimo cui semper servierat reddidit Creatori.

Subito fit concursus omnium. Monachi, clerici, Deo sacratae virgines, vulgus promiscui sexus et [Col. 1247D] quicumque audire poterant ad tanti viri funus properabant. Ideo sicut ipse disposuerat immo praelixerat, corpusculum more suae patriae componimus et cum psalmis et laudibus Dei in sepulcro collocamus. [Col. 1248A] Quod apertum dimittentes, qui vigiliis et obsequiis deservirent deputamus. In crastino tota civitas quasi vir unus congregatur; interior domus ornamentis ecclesiasticis decoratur. Dum ergo exequiae communiter celebrantur. . . . . . . . visum est omnibus, ut illud tanti viri corpus non negligeretur sed a clericis per proximos triginta dies deputatis vicissim custodiretur. Igitur post horam nonam sepulcrum diligenter clauditur, cumque clerici vice sua in cellula ubi humatum erat corpus viri Dei, psalmos caneret, unus. . . . . . . . . . .

In tricesima itaque obitus viri Dei Symeonis die multus populus cum cereis et aliis donis ad sepulcrum coepit confluere. Quaedam ergo anus. . . . . [Col. 1248B] . . . . . . Ex tunc sepulcrum viri Dei a populo frequentatur ac veneratur. Cum ergo commodus ascensus in aedificio turris pararetur, quoddam lignum a multis trahebatur, et cum jam in altitudinem elevaretur, rupto fune coepit multitudini quae convenerat et subtus stabat mortem minari. . . . . . .

Hic quoque [3869 1Kb] miracula libet inserere quae iidem ipsi qui sanati sunt testificantur in ejus vita contigisse. Cum per longum tempus quaedem femina Caecilia dicta. . . . . Dictum est a quodam Gozelone clerico. . . . . . . Quidam puerulus nomine Bezelinus. . . . . . . Quaedam mulier de Mettensi pago progenita. . . . . . . . . . Alius. . cujusdam Adelardi presbyteri puerulus. . . . .

In alia Dominica die quaedam mulier de villa fratrum [Col. 1248C] quae vocatur Mandiricium [(537) 1Kb] . . . . . subito parentes illius mulieris et ministeriales de villa adveniunt . . . . . Quidam Adalmannus presbyter civis Treverensis iter faciens . . . . . Quaedam mulier de pago Treverensi . . . . . Quidam servus palatini comitis habuit ancillam . . . . . Quidam miles nomine Bertramnus quandam in servitio habuit ancillam . . . . .

In Kalendis Novembribus cum placuisset domno episcopo in aedificio turris, ubi corpus viri Dei sepultum erat, unum altare in honore omnium sanctorum consecrare, multus undique populus coepit confluere. Dum ergo fit apparatus et domnus praesul expectatur . . . . .

Quidam rusticus Godefridus nomine . . . . .

[Col. 1248D] Ea tempestate cum Trevirorum civitas tantis polleret miraculis . . . . . Forte erat apud nos de Alemannia monachus, non mediocriter liberalibus institutus disciplinis . . . . .





[Col. 1247]
EX VITA SANCTI AGRITII.





[NOTA.]

Hanc sancti Agritii Vitam, quae inter pretiosa historiae Treverensis monumenta referri debet, medio saeculo XI esse compositam, supra exposui. Pleraque quae hic narrantur ad antiquiora tempora pertinent, ex quibus ea in notis infra exhibui quae ad Gestorum narrationem illustrandum facere videbantur. Nunc unum addam locum, quo res narrat saeculo X vel XI ineunte gestas, editionem secutus quam ex codice S. Maximini Bollandus curavit (Act. SS. Jan. I, p. 773).

[Col. 1249A] Ceterum quod alias quoque Domini reliquias, non minus quam clavum ipsum venerandas, portaret, et privilegium praedictum testatur [(538) 1Kb] , et ecclesia in urbe Treverica in honore principis apostolorum ab ipso dedicata pro ipsis in sui thesauri gazophylacio servatis in Domino gloriatur. Quibus quam stupenda reverentiae magnitudo debeatur, patenter ut aestimo declaratur, si unum quod suae sanctitatis dederunt indicium ad memoriam revocetur. Verissima namque majorum relatione didicimus, quid quidam religiosus multum, ejusdem metropolis episcopus, dum diversas hominum aestimationes de istis Domini reliquiis audiret, dicentibus aliis tunicam Domini esse inconsutilem, aliis autem purpuream vestem qua erat tempore passionis indutus, [Col. 1249B] quibusdam vero putantibus illud pignus amoris caligas esse mundi Salvatoris, dum has inquam opiniones veritatis exquisitione plurimum desideraret dissolvere: communicato tam populi quam cleri nec non ordinis monachici consilio, triduanum per totam civitatem indixit jejunium, rogans omnes humiliter, quatenus a Deo peterent unanimiter, ut per suam pacem et licentiam alicui ex ipsis tanti sacramenti concederet intuentiam. Peracto igitur jejunio, clerus et populus convocantur in domum sancti Petri, quae hujus est conservatrix thesauri, ubi unus de tota multitudine praecipuae religionis et devotionis monachus electus, occultum Domini visurus et praesuli manifestaturus, arcam in quam beatus Agricius hunc reposuerat thesaurum reseravit. Sed mox [Col. 1249C] ut opertorium introspecturus levavit, occultum Dei judicium, contra quod nullum est consilium, visum ei clausit oculorum. Unde factum est ut omnes qui prudentioris consilii et acrioris apud ipsos erant ingenii per inductam tanto viro caecitatem in hoc Dei judicarent esse voluntatem, ut numquam ad hoc contuendum peccator admitteretur, cujus aspectus nec justo concederetur. Post illius itaque horae transitionem nemo attemptavit hujus arcae apertionem . . . . .

Unum tamen quod dedit idem clavus Domini suae pretiositatis insigne silentio nolumus praeterire. Nam cum frater imperatoris Ottonis I---tres enim fuerunt---Bruno vocatus, meliores Lotharingiae [Col. 1249D] episcopatus, Treverensem [(539) 1Kb] scilicet et Coloniensem, nec non maximam regni hujus partem in sua haberet potestate, non bono ut patet spiritu instinctus, hunc ipsum de quo loquimur festivae memoriae ac salutis nostrae clavum, quo nescitur, transferre clam, ne dicam furtim, volebat. Corrupto siquidem hujus dominici thesauri custode, alium huic tam simillimum fecit parari, ut vix aut [Col. 1250A] minime verus a falso per aliquam ambos intuentium diligentiam valeat separari. Hunc ergo dum pretio ductus custos de manu episcopi praenominati suscepisset, dumque opportunum nefando furto tempus se invenisse putaret, machinatum diu dolum tandem perficere frustra conatur. Transposito namque hoc adulterino clavo in venerabilissimi dominici clavi sacello, ipsum pretiosum nostrae redemptionis testamentum in syndonem mundam diligenter convolvit; quo in sinu suo collocato, adire parat dominum suum calle citato. Sed ut aperte intelligi daretur, quam speciali amoris privilegio Trevericam ecclesiam per beatum Agricium sponsatam Christo amplecteretur, miraculum in primis Domini miraculis mento ferendum ac toti mundo stupendum [Col. 1250B] in ipso redemptionis nostrae clavo a Domino exhibetur. Dum enim custos ille perfidissimus tamquam transfuga vilissimus, pretio iniquitatis corruptus, terga fidei dedisset ejusque pretiosam arrham de gremio sponsae Trevericae asportare pararet, mira res! sanguis non modicus de clavo ipso in syndonem profusus, item inde in sinum camisiae tam multus manavit, ut omnia illius miserrimi portitoris sui viscera pavore frigescerent. Qua de re confusus, et reatum suum et episcopi publice confiteri coactus, facto mox omnium conventu, quos diuturnus campanarum sonitus tantique miraculi rumor insolitus nec auditus a seculo poterat avocare, statuto in medio eodem fure nefando, extenso [Col. 1250C] coram omnibus sanguinolento panno ipsoque fusore hujus sanguinis sacratissimo clavo, una vox omnium laudantium elevatur. Quae cum repetita saepius iteratione diu multumque fuisset frequentata, communi omnium qui ibi aderant consilio prudentiorum, competens tam praecipuo sacrilegio poenitentiae sententia in illum miserum, ne dicam custodem, est dictata. Dies quoque ipsa in qua haec miserationum Dei nobiscum sunt divinitus celebrata, in martyrologiis statim est notata, 12 videlicet Kal. Julii. Huic autem inaudito licet Domini miraculo si quis, quod absit, aurem credulitatis dubitat praebere, potest adhuc et eundem sanguinis notas habentem pannum et eundem adulterinum clavum in domo sancti Petri, si permittitur, videre.

[Col. 1250D] Illud etiam festivitatis praecelsae praeconium de hoc verissimo infirmitatis nostrae remedio, quamvis a teste nequissimo salutis nostrae hoste per os mulieris ab ipso possessae suscepimus, silendum esse non putamus. Nam mulier quaedam nomine Winiberga de civitate oriunda quae vulgo Reginsburch vocatur . . . . .





[Col. 1251]
VITA ET PASSIO CONRADI ARCHIEPISCOPI AUCTORE THEODERICO.





[NOTA.]

Vitam Conradi, qui a. 1066 archiepiscopus Treverensis a rege Heinrico quarto promotus, sed a Treverensibus antequam urbem ingrederetur occisus est, monachus scripsit Theolegiensis, Theodericus nomine. Corpus enim viri mox inter martyres Ecclesiae relati Theodericus episcopus Virdunensis in Theolegiense monasterium (Tholey) transferendum curavit, ubi postea miracula ad sepulcrum ejus facta dicebantur. Haec et ipsa passionis series ne hominum memoria interciderent abbas et fratres monasterii cavere voluerunt; quorum jussu [(540) 1Kb] Theodericus ea scripsit, nec non Conradi Vitam paucis exponere suum esse duxit. Sed de hac nihil certi compertum habuit ideoque pauca tantum eaque leviora calamo tradidit. Ipse enim peregrinus [(541) 1Kb] post a. 1066 demum Theolegiense monasterium ingressus esse videtur [(542) 1Kb] , ibique post a. 1073 [(543) 1Kb] hoc suscepit opus, fratrum relatione quidem adjutus [(544) 1Kb] , sed accuratiore rerum notitia, imo linguae Germanicae cognitione [(545) 1Kb] destitutus. Sermone utitur initio praesertim tumidiore, Scripturae sacrae locis nimis exornato, miracula vero quae ipse viderat simplicius exponit. Theodericum episcopum, cui librum inscripsit, laudibus extollit, sed in Gregorium VII papam, quem ille inimicum habuit [(546) 1Kb] , valde hostili animo praeditus est [(547) 1Kb] . Nihilominus medio aevo plures rerum scriptores hunc secuti sunt auctorem, non solum Sigebertus Gemblacensis [(548) 1Kb] , et ipse Gregorio infensus, sed etiam alter Gestorum Treverensium scriptor [(549) 1Kb] ecclesiasticae parti addictus.

Vitae edendae fuerunt subsidia:

1) Codex Treverensis N. 1384 (CXVI), mbr. 4, olim S. Martini, pluribus constat partibus, ubi tertio loco etiam haec Vita integra et diligenter s. XIII scripta legitur [(550) 1Kb] .

1a) Codex Vindobonensis N. 541 (Hist. eccl. III) s. XII---XIII. 4. eandem Vitam continet f. 1---4, una cum miraculis f. 5 sqq. Haec tantum V. Cl. Chmel enotavit.

1b) Codex S. Maximini Treverensis, ab Henschenio laudatus, his similis fuit, sed prologo caruit.

2) Codex Parisiensis Suppl. Lat. N. 870, fol. min., f. 78'---81'. hanc Vitam sine prologo manu s. XIII scriptam continet (v. Archiv. VIII, p. 311).

3) Henschenius primus Theoderici opus edidit (Act. SS. Jun. I, p. 127), ex pervetusto ut dicit codice, ipsi donato (3a.), qui vero prologum omiserat, genuinum textum non uno loco mutaverat et ultimam praesertim partem multis interpolationibus auxerat. Vidit editor etiam codicem S. Maximini et alterum a Wilthemio descriptum, qui nunc Bruxellis asservatur (Arch. VIII, p. 503), nec non compendium quod subministravit codex Carthusiae Coloniensis. Ex hac editione Hontheimius sumpsit quae in scriptorum Treverensium collectionem recepit (Prodr. I, p. 670).

[Col. 1251A] Summa [3870 1Kb] cum veneratione excolendo Domini exercituum angelo [3871 1Kb] Deoderico, advena ejusdem nominis, minimus cuculligeri agminis, inestimabiles divicias Dei gloriae supereminentis. Sit benedictum nomen Domini altissimi, cujus vos, o presulum decus, juramento impoenitenti aeternaliter decore aeterni estis decoratus sacerdotii, non impar utique Melchisedech Dei filio assimilati, immo consimilis eique coaequalis secundum ordinem pontificalis officii. Quia enim semper decorem dilexisti domus Domini, non inmerito effici meruistis sacrarium Spiritus sancti; cujus unctio docet vos de [3872 1Kb] omnibus, qualiter sublimibus se aequiperare et infimis vestra sublimitas norit condescendere. Inde est, pater sanctissime, quod opprobrium ego [Col. 1251B] hominum et abjectio plebis ausum sumpsi vestrae innotesci [3873 1Kb] celsitudini, et insulsum hoc et agreste pulmentum a sale vestrae nulli modernorum comparabili [Col. 1252A] scientiae offerre condiri, et ab auctoritate, si placet, roborari, si displicet, cassari. In quantum unum cum Deo estis, sapientia nobis et justicia ab ipso factus estis. Sapientia, ut insipientiam corrigatis; justicia, ut aequa lance [3874 1Kb] justa et injusta pensetis; ut ait philosophus Plato, beatas res publicas fore, si has vel studiosi regerent sapientiae, vel earum rectores studere contigisset sapientiae; qualium vos unum non adulatio, cui nescimus deservire, sed ipsa fateri docet veritas, quam nostri est ordinis corde et ore proferre. Inter hos, qui pro posse suo diversas in tabernaculo Dei offerunt species munerum, non vacua manu apparere [3875 1Kb] conatus sum. Arbitratus etiam vobis [3876 1Kb] praestare obsequium, si non diucius paterer obliteratum, [Col. 1252B] illius Mantuani comici [3877 1Kb] stilo dignum, martyrem vestrum. Vestrum, inquam, vestrum, quia omnis gloriae, quam habet in terris, vos Dei cooperator [Col. 1253A] estis, vestraeque ascribitur caritati, quod saltim sedem habet sepulcri in episcopatu [3878 1Kb] olim commisso sibi. Egi [3879 1Kb] hoc non aliquo supercilio, sed abbatis [3880 1Kb] et fratrum constrictus imperio; quibus etiam ultra vires debitor sum in omnibus parere, cum me noviter desolatum et destitutum pro Christi nomine et respectu regulae in sui dignati sunt collegium aggregare. Igitur, o et praesidium et dulce decus nostrum (HOR. Carm. I, 1, 2,)---qui et in katalogo sanctae Virdunensis ecclesiae pontificum per decalogi observantiam et angelicam in terris vitam in aeternae quietis et libertatis filiorum Dei jubileo divinae remunerationis denarium et ultimo die bravium octo suspiratis beatitudinum---,hoc munusculum spirituale vestri advenae aequivoci gratanter [Col. 1253B] suscipite; et quia in mystico rationali pectoris vestri mirifice fulget doctrina et veritas, secundum datam vobis a Deo sapientiam spiritualia spiritualibus comparando discutite, et ubi quantis vigiliis et sudore hoc nobis constiterit perpenderitis, si non est obliterandum, superflua recidite, hiantia supplete, minus lucentia clarificate, incompta comite; ac si magis hoc idoneum judicatis tineas quam mentes pascere, aliud tantae sanctitatis viri [3881 1Kb] meritis condignum opus dignemini procudere; quia non magnopere super insumpto inani labore dolemus, si sub tam justo et incorrupto judice causam perdimus, si pretiosa pro vilibus, si pro cocti lateris munere mundum aurum recipimus.

Merito omnium sententia reprehensibilis judicatur, [Col. 1253C] cujus inertia non habetur, quod habitum honori et utilitati prodesset plurimorum. Unde et nequam servus ille divino [3882 1Kb] examine dominica gratia privatus [3883 1Kb] , qui talentum sibi commissum maluit terra occultare, quam eo ad lucrum dato tum conservis prodesse, tum dominicis usibus deservire. At nos cum habeamus in promtu inde torpendo similiter iram, unde rursus operando [Col. 1254A] mereri valeamus gratiam; si ille dignetur adesse, sine quo nichil possumus facere, a quo est omnis sapientia et omne donum perfectum, qui disertas fecit linguas infantium et cum voluit animal brutum fecit facundum; si, inquam, ille apertum os nostrum dignetur inplere, et suum, qui ubi vult et quando vult spirat, Spiritum cordi nostro inspirare: optamus non pigrum servum male ociando imitari, sed pocius aliquantulum nos exercitando eum aemulari, qui dupplicatum in negocio talentum suo [3884 1Kb] domino retulit et bonum gradum adquisivit et majora adipisci promeruit. Ad hoc etiam sapientissimus ecclesiastes, omnium saluti consulens, quasi uni loquens, in uno omnes hortatur dicens: Â»Quodcumque valet manus tua agere, instanter operare, [Col. 1254B] quia nec opus nec ratio nec scientia erit apud inferos, quo tu properas (Ec. IX, 10).Â« Quo ne umquam nos contingat properare, beati Cuonradi patroni nostri succurramur interventione; ad cujus laudem et honorem posteris laboramus mittere, qualiter martyrii passione coronavit eum Dominus gloria et honore; ubi lector cupidus novorum non requirat faleras verborum, quia vulgari et aperto sermone ex industria quae scribimus studuimus reddere lucida et aperta; interdum et---quod non erubescimus fateri---interveniente inperitia, consimilibus nobis idiotis condescendit latinitas inculta et inpolita. Sed de nominis ejus varietate primo congruum videtur multis dissidentibus satisfacere, si non et ipsi teneremur eadem scrupuli dubietate [(551) 1Kb] . Alii enim [Col. 1254C] eum Cuonrandum nominant, alii, et praecipue sui patriotae et consanguinei, Cuononem appellant, alii utriusque nominis quasi binomium fuisse autumant. Nos vero diversorum opinioni cedentes Deique illud noticiae relinquentes, dum cujuscumque sit nominis non diffidimus scriptum in coelis, tandem in nomine Domini aggrediamur textum narrationis.




INCIPIT VITA ET PASSIO.
[Col. 1253]

[Col. 1253D] 1. Beatus martyr Cuonradus [3885 1Kb] , ex nobili prosapia oriundus extitit, ex Suevia oppido [3886 1Kb] Pulinga [(552) 1Kb] , patre Eilolfo [3887 1Kb] , matre Hazzecha [3888 1Kb] . Qui cum essent secundum seculi dignitatem non infimi, rebus et divitiis opulenti et amplissimis praediis dilatati, in hoc dabatur intelligi, quod hic eorum filius vas dilectionis [3889 1Kb] esset futurus, quia non ad ipsa saecularia, quae licet temporaliter, tamen libere, utpote tantorum patrimoniorum heres, uti potuisset, sed ad ecclesiastica divina praedestinatione deputatus est; tamquam ipsis parentibus [Col. 1254D] ejus a Domino disceretur: Ego sum pars hereditatis ejus (Psal. XV. 5). Itaque datur [3890 1Kb] sanctae litterarum doctrinae prima aetas illa; quo plus crepitantibus sub ferulis flebat, eo amplius de die in diem ibat de virtute in virtutem [3891 1Kb] , visurus quandoque [3892 1Kb] Deum deorum in Syon caelestem. Cujus etiam mensurae philosofia mater se aliquando cohibebat, huncque suis laribus obversantem [3893 1Kb] lacte et alimentis usque ad virilis animi robur enutrire gestiebat. Quem Dei gratia ita redidit sapientem, ut de his minime esset de quibus dicitur: Ubi scriba, ubi [Col. 1255A] sapiens, ubi conquisitor hujus seculi? nonne stultam fecit Deus sapientiam hujus mundi? (I Cor. I, 20.) sed ex his quos docet apostolus, dicens: Volo vos sapientes quidem esse in bono, simplices autem [3894 1Kb] in malo (Rom. XVI, 19). Inde bivium Pytagorae ingressus, sinistrum ramum cavens, dextro incedens; cum matura aetate potitus sui juris esset effectus, quare natale solum reliquerit, qualiterque metropolim Germaniae Coloniam Aggripinam expetierit, sicut a diversis diversa comperimus, diversa referre censuimus. Ferunt quidam, quod studio majoris exercitii, ut illa minor assolet aetas, apud eandem urbem peregrinari voluerit; quidam, quod amore beati Annonis ejusdem sedis antistitis, qui affinitate et [3895 1Kb] propinquitate sibi proximus putatur, [Col. 1255B] illo advenerit; quidam, quod isdem antistes tempore suscepti honoris secum hunc advexerit; nam et ipse Suevus erat natione. Quid tamen horum verius sit, ipse melius novit qui eum praescivit et praedestinavit conformem fieri passionis filii sui; et quem praedestinavit, vocavit; et quem vocavit, justificavit et [3896 1Kb] , ut hodie cunctis liquet, magnificavit. Unde nulla inest dubietas cordibus nostris, quin, qualiscumque fuerit causa a patria digressionis, portenderet auspicium beatae passionis. Et quis diffidat huic a Domino, etsi non aperte, dictum tamen in cor missum illud: Exi de terra et de cognatione tua, et veni in terram quam monstravero tibi, et benedicens benedicam tibi (Gen. XII, 2). Ipsam utique terram sibi omnipotens Deus monstravit, [Col. 1255C] in qua et non parum gratiae ei dedit, sicut laus testatur quae nunc in fine canitur. Nam praedictus praesul sanctissimus Anno---cujus laudabilia opera etsi quorumdam invidorum siluerit lingua, multa tamen lapidum clamabunt aedificia [3897 1Kb] , quibus aedificavit et aedificata auxit episcopii [3898 1Kb] sui monasteria---beatum hunc advenam ipse advena, sed exaltatus Dei dextera, benigne collegit, humane tractavit, et cum libuit et dignum judicavit, majori gradu evectum et assumptum extulit, propius stare jubens ordine proximo, honoreque presbyterii sublimatum, secundo loco post se statutum, majorem praepositum majoris domus suae sedis, hoc est Sancti Petri, collocavit. Prima haec cura credita est sibi, quamquam strennue et idonee in conspectu Dei et [Col. 1255D] hominum administraverit, tot testes adhuc existunt, quot eum nosse potuerunt.

2 [3899 1Kb] . Sub eodem tempore quartus Heinricus [3900 1Kb] , patris aequivocus, teneris sub annis, noviter patre augusto de medio facto, strennue in sceptris agebat; quem saepedictus pontifex sanctus Anno, veluti vir tocius prudentiae et aulicae nutriturae, rogatus ab [Col. 1256A] augusta vidua matre [(553) 1Kb] , educandum susceperat; huncque liberalibus litterarum studiis traditum, in divinis et humanis imbuebat, utque [3901 1Kb] regiam prolem decebat, decenter educabat. Cujus occasione magisterii aliquando et regni negotia procurabat, et ubi res exigebat, discipulo manum consilii porrigebat; quantoque illud quod scriptum est: Ad magistrum respicit, quidquid a discipulo delinquitur, metuebat, tanto, ne quid sinistrum, quod sibi esset imputandum, rei publicae eveniret, cavebat; recolensque illius Salomoniaci [3902 1Kb] : Diligite justiciam qui judicatis terram (Sap. I, 1), recto legum moderamine frenos nobilium urbium juvabat regere, jus civile bonis reddere, reos terrere, sua quique recte dispensare. Quapropter rectos et sapientes [Col. 1256B] quosque ad regimen ecclesiarum provehi suadebat, quia scriptum sciebat *: Multitudo sapientium sanitas est orbis terrarum (Sap. VI 16). Inde est, quod cum, ut [3903 1Kb] sibi visum est, rei utilitas ita poposcisset et urbs Treverica suo pastore viduata esset [(554) 1Kb] , memoratum virum Cuonradum, quem quidem ad hoc aptum noverat et idoneum, censuit subrogandum. Et licet inscrutabili Divinitatis archano talis viri Dei promotio sui martyrii esset occasio, tamen nulli dubium, quin si, ut dicitur, hunc desideravit episcopatum, desideravit opus bonum; quia hoc esse moribus affectabat, quod esse debere ipsum nomen [3904 1Kb] indicat. Itaque saepedicti praesulis sui instinctu et consilio, martyr Christi, ante futurus quam episcopus, adductus in medio [Col. 1256C] et dignus acclamatus, suscepit a manu regia pontificatus [3905 1Kb] insignia, scilicet pastoralem [3906 1Kb] baculum et sponsalem ecclesiae anulum, interim dum sacri crismatis unctione ordinaretur sponsus ecclesiae. Nec mora, commissus ipsius regis legatario, venerabili scilicet Spirensis urbis episcopo Eilardo [3907 1Kb] , sedi commissae, id est urbi Trevericae, dirigitur. Quae licet sanctissimis et nusquam terrarum majoribus episcopis dudum a Deo fuerit insignita, ut non immerito secunda diceretur Roma, suis tamen peccatis exigentibus, indignam fuisse his ultimis temporibus tali pontifice credimus; quod et rei probat eventus. Nam audito ejus adventu [3908 1Kb] , unde infelix in hac parte in melius proficere debuit, inde in deterius male consulta ruit. Mox quippe ab inicio homicida [Col. 1256D] diabolus, cujus invidia mors intravit in orbem terrarum, quem imitantur qui sunt ex parte ejus, quos in ea suae partis scivit, vesaniae suae [3909 1Kb] furore inflammatus, ad sui imitationem, id est ad homicidium, incitavit. Et ubi urbs post Romam in toto orbe, in qua plures quam ibi olim habuerit ipse diabolus et sui cultores et suae nequiciae satellites? Et licet [Col. 1257A] quae fuerat magistra erroris, jam sit discipula veritatis, tamen, pro [3910 1Kb] dolor! adhuc in ea repperit de suis membris, quae ad persequenda et perimenda Christi membra commovit. Similia passionis dominicae in hujus quoque sancti viri passione videmus evenisse. Sicut enim Judaeorum sacerdotes et pontifices, docti lege et prophetis, indoctum populum ad necem Salvatoris incitabant, ita et, quod dictu nefas est, quidam de clero laicum populum, quem debuerant compescere, magis ad tale flagitium studebant provocare. Nam et Theodericum [3911 1Kb] urbis praefectum [(555) 1Kb] convenientes, cum multis suasoriis verbis, tum [3912 1Kb] diversis assertionibus verisimilibus, ad extinguendum beatum virum animabant. Hinc tumultuantes vulgarique more perstrepentes, episcopum, [Col. 1257B] non electum, non recte statutum, numquam suam urbem intraturum, numquam sui dominaturum, modo sacramentis, modo contestationibus, modo maledictis [3913 1Kb] jurabant; eundem praefectum defensorem urbis et patronum, nec talia pati debere inclamantes adulatorie. Hunc aiebant perimi debere, hoc [3914 1Kb] sui honoris esse, id [3915 1Kb] sanctis loci gratum fore, non [3914 1Kb] hoc criminis, sed esse zelum justiciae et rectae defensionis; insuper inquiunt [3916 1Kb] : Peccatum hoc portabimus; nobis adhereat, nobis reputetur. Quod quasi aperte dictum videtur: Sanguis ejus super nos et super filios nostros (Matth. XXVII, 25). Vir gloria temporali suffultus, his et hujusmodi malis adhortationibus et ineptis sponsionibus illectus, milites [Col. 1257C] inquirit, arma corripit; et praecone clamante: Quicumque non affuerit, praesidem offendit, omnis civitas concurrit [3917 1Kb] . Majus etiam signum, ad concitandum vulgus sonatum quod debuit esse ad completionem divini officii, extitit ad incitationem [3918 1Kb] tocius mali. Erat siquidem tardior hora, cum debuerant servi Dei diurna complere [3919 1Kb] officia secundum canonica [3920 1Kb] instituta. Tunc hi, quibus erant in corde peccati nox et tenebrae, eadem hora cum armorum apparatu concurrunt [3921 1Kb] , ascensisque equis, venienti pastori, non ut oves, sed ut lupi rapaces, ad devorandum obviam exeunt. Qui quarto ab urbe miliario habita mansione in villa quae Bithyburch [3922 1Kb] [(556) 1Kb] dicitur, cum ipso venerabili episcopo cui eum diximus commissum, nichil tale suspicatus, [Col. 1257D] pernoctabat; futurum mane, ut putabatur, ut ab eodem domno regis vice urbi praesentaretur et, ut est consuetudinis, a clero et [3923 1Kb] populo sollempniter exciperetur. Sed frustra pietas omnipotentis Dei viduae et destitutae urbi pium rectorem procurabat; [Col. 1258A] frustra ei paterna voce dicebat: Noli timere, filia Syon, ecce rex tuus venit tibi mansuetus (Joan. XII, 15); cum mallet ipsa ejus sanguine pollui, quam ab eo saltem ad horam regi. Facto mane, data 15 Kalendarum Junii die (Mai. 18), jam sole illucescente, clientulorum turba accelerat surgere, se invicem ad eundum convocare, accurate, ut illud nobile collegium solet, ornare, equos sternere et quicquid hujusmodi est decenter parare; cum subito insperate et inproviso ab hostibus se non tam circumventos quam et obsessos viderit. Quid agerent? Qui nil morte dignum in eos deliquerant, cur ab eis mori habebant? Tandem et ipsi ad arma concurrunt [3924 1Kb] ; pro vita, si possit fieri, decertare disponunt. Sed quomodo persequeretur unus mille, et duo [Col. 1258B] fugarent decem milia? (Deut. XXXII, 30.) Praevaluerunt multi, ubi obstabant pauci; effractisque januis, non tamen sine utriusque partis sanguine, atrium domus introgressi, cubiculum quo uterque senior quiescebat proruperunt. Qui eorum strepitu jam ante expergefacti, post judicium, quod adesse cernebant, misericordiam Dei exspectabant. Quam ipse, permittens modo ad dampnationem horum fieri quod nolebat, ideo ut credimus differebat, quia majorem gloriam servo suo Cuonrado reservabat. Cuncta ergo quae manibus occurrebant, equos, vasa, vestes reliquamque supellectilem [3925 1Kb] eorum diripientes, memoratum Spirensem episcopum non sine injuria, utpote suis rebus spoliatum, abire siverunt. [Col. 1258C] Beatum vero Cuonradum captum et vinctum, inmisericorditer et inhumane cum cachinno [3926 1Kb] et exprobratione ad castrum [3927 1Kb] cui nomen Urcich [3928 1Kb] [(557) 1Kb] pertrahentes, custodiae mancipaverunt; fortassis dum apud se tractarent [3929 1Kb] , quam exiciali morte eum perderent.

3 [3930 1Kb] . Sed interim hic reor supersedendum, ut cum eis, qui canino dente garriunt, hunc non canonice electum [3931 1Kb] , et quia non electum, ideo non canonice promotum, de modo promotionis habeamus conflictum. Non ab hominibus solum et non a Deo, sed non [3932 1Kb] a Deo pariter et ab hominibus eligi debere, non solum affirmamus, sed et contradicentibus, non debere, frontem defensionis opponimus. Dicit in amoris [3933 1Kb] cantico sponsa de sponso Christo, id [Col. 1258D] est ecclesia de episcopo Christi sponsi sui vicario: Dilectus meus electus ex milibus (Cant. V, 10); aperte dans intelligi, non qualemcumque facile assumi, sed a multitudine ex multitudine eligi, qui boni sit testimonii. Et in [3934 1Kb] initio nascentis ecclesiae Mathias [Col. 1259A] ad apostolatum divina electus est sorte; Stephanus [3935 1Kb] quoque ad diaconatum apostolorum, immo sancti [3936 1Kb] Spiritus, electione. Et quid prodest mille testimoniis paginam nostram occupare? Qui ergo hunc a sancto viro [3937 1Kb] Annone divinitus inspirato promotum, a Deo non credunt electum, eadem mentis amentia non credant electos [3938 1Kb] a Deo, quos a sanctis apostolis divinitus inspiratis diximus constitutos. Sed et sancti patres, sacrorum [3939 1Kb] canonum auctores, cum viderent, habundante iniquitate et refrigescente caritate, in sancta ecclesia tales per symoniacam heresim subintrare, qualium uni clamat beatus Augustinus: O episcope, nisi centum [3940 1Kb] dedisses, hodie episcopus non fuisses, sanxerunt in ipsis sententiis canonum, ut eorum verbis utar: Ubicumque [Col. 1259B] inveniri possit dignus, statuatur ubicumque fuerit opus. Hoc ex ipsis canonibus, hoc ex pontificum [3941 1Kb] decretis, hoc est registro beati papae Gregorii, multis lectionibus approbamus. Multos quoque tales in cronicis regia potestate constitutos ostendemus, quorum constitutionem Deo placuisse, post patuit in eorum operatione; qualis exstitit ipse, cujus sanctitatis sonus jam in omnem terram exivit auditus, a quo patrem nostrum Cuonradum promotum supra diximus; quem si Agripina, utpote sibi antea ignotum [3942 1Kb] , nescivit eligere, modo tamen digna fuisse tanto gloriatur praesule. Sed fortassis obiciunt qui illorum partis fautores sunt, quia ex suis elegerunt quem dignum aestimaverunt. Sed cavendum [Col. 1259C] ne eis occurrat illud propheticum: Vae [3943 1Kb] qui dicunt bonum malum, et malum bonum (Isa. V, 20). Nam si ex Deo et cum Deo et in Deo et qui elegerunt et quem elegerunt essent, numquam sanguinem innocentem invidia et concupiscentia inflammati condempnassent. Quisquis ergo sapientiae moribus institutus, studiis improborum haberis dissimillimus [3944 1Kb] , nichil est quod ammireris, si in hoc vitae salo sancti circumflantibus agitantur procellis, quibus hoc maxime propositum est, pessimis displicere [3945 1Kb] , quorum quidem tametsi [3946 1Kb] est numerosus exercitus, spernendus tamen est, quia [3947 1Kb] nullo duce regitur, sicut de hujus sancti persecutoribus post suo in loco dicemus. Jam redeamus ad propositum, et nobilem martyris triumphum noticiae tradamus [Col. 1259D] fidelium.

4. Diebus quatuordecim athleta Christi apud memoratum castrum custodiae fuit deditus; non quia dies mortis ejus pietatis gratia ab his esset dilatus, quorum interim crudelitatis non erat modus; sed quia nondum venerat hora qua erat vocandus, a quo est et in utero formatus. Die vero quintodecimo, cum praedicto Theoderico praesidi sacrilego et christiani [Col. 1260A] nomine prorsus indigno profanae crudelitatis rabies aspirasset, ut jam innocentis sanguine saciari cuperet, a custodia eductum, quatuor filiis nequam, qui suae rabiei satisfacerent, tradidit illudendum; hoc eis sub mandato interminans [3948 1Kb] , quia si ejus vitam levi cruciatu auferrent, se sua gratia privandos scirent. Qui optatam [3949 1Kb] sibi occasionem in eum cessisse [3950 1Kb] saeviendi suoque posse domino officio tam [3951 1Kb] levi placere gavisi, demonico [3952 1Kb] spiritu exagitati, ad supercilium eum montis duxere propinqui; qui tantae erat densitatis [3953 1Kb] , ut ab hoc praecipitatus [3954 1Kb] , ante membratim divulsus quam putaretur mortuus. In hujus ergo cacuminis vertice veste nudatum, sola interula tectum, facie velatum, ligatis manibus post tergum [3955 1Kb] , statuere. En, inquiunt, [Col. 1260B] experiri habemus, an ad episcopatum te elegerit Deus; quod tunc liquebit, cum incolomitate ruina haec [3956 1Kb] stabilierit. Cumque cum hujusmodi derisione non timuissent reverendum virum praecipitare, divinae pietati libuit manifestare, hunc quidem se elegisse, sed eos eo indignos esse. Nam ab alto deorsum ruens, non solum vivus, sed et toto stetit corpore illaesus; non sine ammiratione, qui velit attendere, membra collisa fuisse [3957 1Kb] , nisi revera Dominum constiterit manum supposuisse [3958 1Kb] . Visa hac virtute, saxeum pectus impiorum non est motum pietate; sed assumptum denuo: Hoc ipsum, inquiunt, experiemur iterato. Secundo experti, tertio eciam sunt temptare ausi. Jam ter probatum, ter a Deo glorificatum, [Col. 1260C] ter ab ipso servatum illaesum, parvipendit obcaecata mens perfidorum, corde inpoenitenti thesaurizans iram sibi in die furoris Domini. Quisquis signa et miracula requiris, quibus hunc sanctum fuisse jure fatearis, perpende, an fuerit virtutis divinae, molem gravis corporis ter, ut ita dicam, avolare, vel ab alto solo tenus ruere, aut certe per devexa scabrosi [3959 1Kb] montis interpositis ubique scopulis deviare [3960 1Kb] , salva sui integritate; cum nec quid haberet indumenti, quo vel sentium aculeis posset tueri. Quod si non invidum, immo fidelem habes oculum, non inconvenienter illud Daviticum hujus in laude fateberis cantandum: Angelis suis mandavit de te, ut [3961 1Kb] in manibus tollant te, ne forte offendas ad lapidem pedem tuum [Col. 1260D] (Psal. XC, 12). Simili etiam praecipicio [3962 1Kb] fratrem Domini Jacobum legimus ludibrio habitum; sed quod semel ille [3963 1Kb] , ter subiit iste, quia fortassis minoris adhuc meriti, majori habebat supplicio augmentari. Sed tanto ambo feliciores, quanto et illius dominici verbi non immemores: Non est servus major domino suo (Joan. XIII, 16); quem videlicet adhuc juvenem per susceptae carnis infirmitatem [Col. 1261A] diabolus altius assumptum, ortatus est ad praecipicium; quem et postmodum ejusdem diaboli membra duxere ad montis supercilium, ut praecipitarent eum. Nondum de poena saciati carnifices crudelis tyranni: Quia, inquiunt, non bene saliens substitisti [3964 1Kb] , gladius noster dominabitur tuae carni. Hinc ad cumulum [3965 1Kb] dampnationis suae gladiis eum appetiere, sicque decollatum collegio martirum martirem sociaverunt. Ita ille ter beatus, ludibria et verbera expertus, insuper et vincula et carceres, in oc cisione gladii mortuus est. Cujus spiritus assumptus ab [3966 1Kb] angelis, cum multiplicibus triumphis vultui praesentatus est Omnipotentis; ejusque odore suavitatis innovata est curia caelestis, dum hinc lilia ex stola sacerdotali candentia, hinc redolent [3967 1Kb] [Col. 1261B] rosae vernantes ex passionis sanguine. Corpus exanime vepribus et frutectis operuere, suoque domino tale nuntiare gaudium abiere. A quo requisiti, ubinam esset episcopus, illi inquiunt: Pontificalem [3968 1Kb] mitram inposuimus, sed Treverim ultra non venturus, nec pontificalem [3969 1Kb] kathedram est recturus. Tali derogatione sancto viro insultantes, forsitan ignorabant, quod sit futura dies, in qua prae angustia spiritus gementes, dicent inter se poenitentiam agentes: Hic est quem aliquando habuimus in derisum et in similitudinem improperii; nos insensati vitam ejus aestimabamus insaniam et finem illius sine honore. Quomodo ergo computatus est inter filios Dei, et inter sanctos sors illius est? Quia ejusdem tyranni [Col. 1261C] timore membra Christi hostiae nemo audebat terrae [3970 1Kb] mandare, diebus fere 40 inhumata jacuere, instar beati Stephani prothomartiris, avibus caeli et bestiis agri exposita; sed Dei providentia a nullo horum fuere contacta. Inde ea proximae villae, hoc est Loncscet [3971 1Kb] [(558) 1Kb] , convicanei, pietate moti, tandem clam elevavere, et apud eandem villam 8 Idus Julii ante fores ecclesiae honore quo potuerunt sepeliere. Passus est itaque anno millesimo sexagesimo sexto incarnationis Dominicae, quarta indictione, data prima Kalendarum Junii [3972 1Kb] die. Paulo antequam pateretur caelitus missa cometes [3973 1Kb] in occidentali parte multis noctibus apparuisse [3974 1Kb] visa est [(559) 1Kb] , divinae nimirum ultionis index. Nam vox ejus innocentis sanguinis, a Deo vindictam [Col. 1261D] postulantis, tantum clamorem intulit caelis, ut adhuc de manu tocius orbis ultionem videatur expetere ira superni judicis. Siquidem nec differendo responsum est ei: Modicum tempus sustine; sed statim eodem [Col. 1262A] anno eodemque tempore sancta ecclesia [3975 1Kb] tanto [3976 1Kb] dissensionum et perturbationum coepit agitari turbine, ut diutina bellorum per civile bellum fluctuatione, quid sit pax, videatur ignorare. Statim [3977 1Kb] enim secundum illud prophetiae [3978 1Kb] judicium. A sanctuario meo incipite (Ezech. IX, 6), vita decessit sedis apostolicae venerabilis pontifex Alexander; cui succedens Hildebrandus pestifer in diebus officii sui calicem irae Dei universo propinavit orbi, cujus amarissimo sapore adhuc et in posterum dentes filiorum obstupescere habent [3979 1Kb] , nisi tribuat miserendi tempus, cujus [3980 1Kb] populus et oves pascuae (Psal. XCIX, 3) sumus, quem confitemur Deum et Dominum, quem laudamus in secula seculorum. Amen.

5. Juxta quod scriptum est: Justus qua morte [Col. 1262B] praeoccupatus [3981 1Kb] fuerit, in refrigerio erit, quia gratia et misericordia Dei [3982 1Kb] est in sancto [3983 1Kb] ejus et respectus in electo [3984 1Kb] illius (Sap. IV, 7), beneplacitum fuit Deo memoriam martiris et sacerdotis sui honestiori decorare sepulchro, et Theologiense coenobium tali augere patrono; qui videlicet uno ex latere Mauricio astaret et ex alio pauperculae congregationi manum conferret. Et quia, qui recipit justum in nomine justi, mercedem justi accipiet (Matth. X, 41), hujus aeternae mercedis non erit expers Deodericus venerabilis antistes [3985 1Kb] , cujus pio favente studio utraque provenit exhibitio martiris, scilicet et de loco viliori elevatio et ad decentiorem translatio. Unde mirabilis Deus in sanctis suis, qui fideli suo Cuonrado [3986 1Kb] a duobus, unius nominis, sed diversae [Col. 1262C] qualitatis, diversa exhiberi tribuit dona honoris, a Deoderico [3987 1Kb] crudeli [3987* 1Kb] tyranne coronam martirii, ab ejus aequivoco praesule dignissimo honesti quietem sepulchri. Sed quia ipse retributor bonorum et ultor malorum diversa utrisque inferet stipendia meritorum, jam post passionis textum martiris ad nos scribamus adventum.

Isdem honestissimus sanctae Virdunensis ecclesiae praesul Deodericus cum eodem anno apud Novallis [3988 1Kb] suae dicionis castrum curas agens, die [3989 1Kb] quadam sollempnia celebraret missarum, tempore sacrificii [3990 1Kb] , recordatione martiris animae tanto lacrimarum perfusus est imbre, ut eum subito in contemplatione raptum nemo ambigeret circumastantium. [Col. 1262D] Cumque, finitis eisdem sollempniis, subucula [(560) 1Kb] compuncti sacerdotis loco pectorali non parvis maderet distillata guttis, cunctis mirantibus nec veritatem rei sciscitari audentibus, ipse domnus [3991 1Kb] , cui [Col. 1263A] adhuc inerat lacrimosus vultus, non tam fatu linguae quam ipse coepit opere clamare [3992 1Kb] , illud divinitus reductum ante oculos mentis suae: Quia justus perit, et nemo percipit corde, cum sit memoria ejus in pace (Isai. LVII, 1). Mox enim convocata domesticorum et clientulorum multitudine, hos sacramentis, illos precatoriis astringebat verbis, ut quis eorum recens occisum ostenderet, locum projecti cadaveris designaret, sua gratia, suo deinceps beneficio non careret. Putasne laetus exstitit, qui hac in re sui senioris votis satisfacere valuit, cum cunctis luce clarius patesceret, id mandati, dum sacramenta offerret [3993 1Kb] , a Deo, qui ea acceptaverat, accepisse, ex cujus praesentia illa gratiosa lacrimarum inundatio profluxisset? Nec mora, quibus nota erat res propius [Col. 1263B] accedentes, plus nitebantur fideles [3994 1Kb] apparere, qui veriora episcopo anticipassent narrare. Domine [3995 1Kb] , inquiunt, haec et haec passus, tali in vico habetur humatus [3996 1Kb] . De his ergo certificatus, tractabat apud se vir pius, qualiter occultum thesaurum suae inferret ecclesiae, ubi locus orationis martiri pateret quandoque. Sed quia difficultas longe remotae regionis effectum denegabat suis desideriis, volvebat rursus animo conari saltim alicubi transferre, ubi sub sua esset ditione [3997 1Kb] et congruo sibi quiesceret honore. Tandem salubri reperto consilio, ad Theologiae coenobium, quia sui juris propius nullum, disposuit advehendum; ubi nobilium colitur memoria martyrum, Mauricii videlicet ejusque sociorum. Missaque legatione [3998 1Kb] Abboni ejusdem monasterii patri, hoc [Col. 1263C] ipsum studuit intimare, celeriterque in vico Loncscet, quo sanctum tumulatum audierat, sibi cum his quae exequiis conveniunt obviare [3999 1Kb] mandat Qui parere promtus, donum caeleste suscipere gavisus, adhibitis secum de fratribus cum hujusmodi apparatu, constituta die constitutum properavit ad [Col. 1264A] locum. At venerabilis episcopus dubius quos eventus inventionis haberet exitus, cum militari manu advenerat; sed non facile ab incolis quaesita obtinere valebat, quia saepedicti tyranni metu nec hunc se scire nec tumulatum [4000 1Kb] apud se fateri audebant [4001 1Kb] . Sed quaqua versum [4002 1Kb] esset, optatis tamen, Deo volente et aliquo [4003 1Kb] prodente, potitus est; elevatamque de absconso lucernam attulit super candelabrum hujus ecclesiae, ubi nunc intrantibus domum Domini claro refulget lumine.

6. Inpediente [4004 1Kb] nostri sensus tenuitate [4005 1Kb] , minus valemus proferre, quam decoro et sollempni missarum officio pontifex nobilis exsequias denuo viri celebraverit nobilis; sed inibi est videre, si quid deest vicio linguae. Hoc memoriale sui nominis fecit [Col. 1264B] idem pontifex in diebus suis, quod in memoria [4006 1Kb] ante Deum manet in aeternum.

7. Octavo Kalendas Augusti auctum [4007 1Kb] est hoc domicilium caelibe tali; qui cujus meriti sit in caelis, ejus caro mortua testatur in terris. Nam ad ipsius tumulum cum adveniunt aegri, sanitate recepta compotes redeunt sui voti. Unde ab ymnidicis angelorum choris gloria laus et honor sit nomini Omnipotentis, qui beatum hunc assiduis coruscare [4008 1Kb] facit virtutibus [4009 1Kb] et miraculis. De quibus ad utilitatem fidelium pauca referemus [4010 1Kb] , sed plurima omittimus, quae priorum nostrorum desidia silentio praeterita, nobis manent incognita, sed Deo sunt nota. Haec sunt ergo, quae vidimus [4011 1Kb] vel diligentius investigare potuimus.

[Col. 1264C] Curvati duarum mulierum digiti ejus nominis invocatione sunt erecti. Duo denique claudi in anniversario sepulturae suae ad sepulchrum ejus sunt erecti.---Materia ejus sepulchri quadam die funditus est mota, eademque hora candela caelitus apparuit accensa [(561) 1Kb] .---Mulier quoque caeca et paralitica [Col. 1265A] sanitati est reddita. Quidam etiam puer a calculi liberatus est molestia.

Dicendum hic, cujus fuerit pietatis, cum quidam Folcardo militi, qui unus fuit ex hostibus suis, reddiderit bona pro malis. Qui videlicet cum divina ultione multo langueret tempore, tandem rediens ad se, et in sanctum Dei se clamans et confitens peccasse, juxta cordis veram poenitentiam ejus meruit indulgentiam. Qui ut convaluit, non ingratus collati beneficii, vota veniens solvit, gratias egit, et nunc usque singulis annis censum suae liberationis solvere non desinit. In eo tamen signum insanabilis apparet infirmitatis, ut quamdiu vivat peccatum in servo Dei commissum luat. Eundem denique ab hostibus captum et compedibus vinctum ejus nominis invocatione [Col. 1265B] constat liberatum.

Mulier contracta in sollempnitate apostolorum Petri et Pauli ad ejus sepulchrum sospitati est reddita, puto quasi pro quadam recompensatione diem natalitium eorum tali honorans miraculi decore, quorum in Agripina dudum filius fuerat ipse et vicarius fieri debuerat in Treverica urbe.

Filia cujusdam noti Reginfridi utroque orbata lumine, sed et ancilla cujusdam similiter noti militis languore detenta, mulier nichilominus alia, cujus fuerat remota a suo loco maxilla, pariter consecutae sunt ad ejus sepulchrum sanitatis optata gaudia, illa lumen oculorum, istae incolomitatem membrorum.

[Col. 1265C] Tria in uno homine sua ostendit beneficia; qui cum esset a demone obsessus et careret officio linguae et auditus, ad tumulum ejus haec utraque est adeptus et ab hoste maligno liberatus.---Rustici sex, quorum pariter pedes culpa insolentiae cippo stricti erant ab exactore, sancti nominis ejus invocatione, nullo manum apponente, solvi meruere.---Puer deinde lunaticus et alius cujusdam militis Wigerici puer domesticus, cujus jam per annum panem fastidiebat stomachus, pari voto advenere, suique recuperatione pariter sancti virtutem persensere.---Sed et ex familia beati Willebrordi adveniens caecus, sui illuminatione similia est expertus; cui licet facile isdem beatus confessor hoc ipsum valuerit conferre, [Col. 1265D] tamen in hoc martiris non invidit gloriae.

Non exspectet quisquam a me tam multa audire quae ad indicium sanctitatis suae divina gratia voluit declarare, quia, ut superius me memini dixisse, superiorum nostrorum desidia multa manent oblitterata, plura etiam nos omittimus ex industria, partim multorum invidiae, partim incredulorum condescendentes miseriae, qui nec scriptis nec verbis praebent assensum, nisi viderint oculo ad oculum. Credant [Col. 1266A] saltim ex suis uni, id est Folcardo comiti, cujus in praesentia caecus alius amissa recepit lumina.

8. Det certe frontem qui vult in parietem, quia non reticebimus de ejus persecutore Theoderico, quae sunt nota universo orbi. Hic [4012 1Kb] denique auditis tot miraculorum praeconiis, nequaquam fidem accommodans asserentium verbis, incredulo corde, an haec vera essent, temeravit experiri per se. Qui dum adveniens non sine fastu superbiae valvas appropiaret basilicae, qua sacra pullulant pignera martirizati a se, non sine sui persensit verecundia [4013 1Kb] , quanta intro haberetur virtus divina. Nam repente invisibili obstaculo sacras ingredi aedes prohibebatur immeritus homo, cui [4014 1Kb] nec martiris tumulum videre, nec sui oratorii limina concedebatur attingere. Cumque [Col. 1266B] iteratis conatibus ingredi niteretur saepius, huicque ex adverso resisteret eadem virtus, tandem quae experiri advenerat cum nimia confusione abiit expertus. Quem dum, ut suae consuleret saluti, hortarentur fideles et propinqui, sancto scilicet satisfaciendo et aliquid praediorum pro elemosina suae pauperi ecclesiae conferendo, surda aure floccipendit vir vanus audire, cui imminebat respectus irae supernae. Non post multum temporis [(562) 1Kb] , nescio quo spiritu, tendens Iherosolimis, naufragium passus, motus incurrit matis; et ad ima descendens profundi, inrevocabili fato [4015 1Kb] , Deo judice, solvit poenam sui sceleris. De quatuor his, qui eo jubente eum peremere, potius quam loqui maluimus silere. Hoc tantum [Col. 1266C] sufficiat dicere, diversis poenis et evidentibus malis ab hac substractos luce [(563) 1Kb] .

9. Sibi famulantes tardius his aliquando correxit signorum increpationibus beatus pater Conradus. Semel natalis Domini die, cum ex custodum negligentia coram se posita non arderet candela, repente divinitus est accensa. Simili modo, ut superius diximus, cum vice altera eadem culpa inibi deesset lucerna, subito fabrica totius sepulchri mota, eadem virtute cereus, qui forte aderat, luce enituit clara. Non dissimile et illud exstitit, quod non coram se firmius haerens cereus, dum super sarcofagum velamine opertum corruit, diutius ardendo jacens et jacendo ardens, ipsum velamen inustum servavit.

Jam avidis auditoribus modum de his inponat stitus, [Col. 1266D] quia, ut ait beatus Gregorius, signa infidelibus monstranda sunt, non fidelibus; quibus ad salutem sufficere posset, etiam si minus dicta essent. Si fides non desit petentium, numquam [4016 1Kb] deest ejus suffragium; quia quod sibi adhuc carnis infirmitate circumdatus fieri noluit, utique aliis facere non refugit. Cujus assidua interventio nos commendet omnipotenti Deo deorum; cui sit laus in secula seculorum; amen [4017 1Kb] .




[Col. 1267]
EPITAPHIUM [(564) 1Kb] .


[Col. 1267A] Dux gregis et portus et flos feliciter ortus,
Post incrementum fructus subit hoc monumentum,
Hoc transplantatus claustro flos prememoratus.
Trevir erat natu, Sigebergensis [(565) 1Kb] monachatu;
Attulit huc secum venerabile fratribus equum,
[Col. 1268A] Doctrinam, mores, virtutum quosque colores.
Quem quia servorum fraus conspirata malorum
Insontem stravit, gladius Christo sociavit:
Ergo quod obtabas martyr modo, qui prius abbas,
In monacho Christi testis, Chounrade, fuisti.




[Col. 1267]
EX HISTORIA MARTYRUM TREVERENSIUM.





[NOTA.]

Anno 1072 tabula de martyribus a Rictiovaro caesis Treveri sepultis inventa, tum sanctorum illorum passionem tum inventionis ordinem tum miracula quaedam ibidem facta clericus Treverensis narravit, prologo praemisso, quo nihil de se ipso vel de operis consilio tradidit. Sed pleraque ipsum vidisse ex tota narratione abunde patet, neque diu post scripsisse putandus est, quippe qui miraculorum narrationem non ultra a. 1072 prosequatur. Eidem et vitam Felicis deberi, supra monui; sed etiam haec auctoris nomen silet. Historia martyrum ap. Hontheim Prodr. I, p. 109 ex cod. Treverensi, postea collato cod. S. Maximini Act. SS. Octob. II, p. 373 edita est. Codicem Sanmathianum Hillarius vidit (p. 27, 67), alios procul dubio bibliotheca continet Treverensis. Haec vero fragmenta ex Hontheimiana editione repeto.

[Col. 1267B] 1. . . . . Illud vero qualicumque scribendi modulo posteritati transmittere debemus necessario, quali divinae praedestinationis ordinatione hac sanctorum laetificati simus manifestatione.

2. Erant nempe in illa sancti Paulini canonicorum congregatione fratres aliqui sanctae religionis studio venerabiliter accensi. Hi ergo, dum inter alia pietatis opera sacrae Scripturae legendi paginam operam non minimam praeberent, solebant frequentius corporis et mentis aspectibus illa repraesentare, quae videbantur ad honorem ecclesiae Trevericae, matris scilicet suae, spectare; illius forsitan, quin immo revera, non immemores praecepti quod ait: Honora patrem tuum et matrem (Deut. V, 16) et aliorum ad hunc modum justam conversationem suadentium. [Col. 1267C] Inter multimoda itaque loci hujus praeconia passio sanctorum martyrum Gentiani et Victorici frequentius eis occurrebat. Quae quotiens auribus eorum corporeis innumerabilem christianorum stragem in urbe Treverica a Rictiovaro factam insonuit, totiens cor eorum moerore simul et gaudio contremuit; moerore quidem propter ignoratum tantum tamque preciosum sanctorum corporum thesaurum; gaudio autem propter rerum veritatem, quam per tantam Scripturae sacrae didicerant auctoritatem. Referebat enim istorum passio sanctorum, quod ingresso Trevirim Rictiovaro, tanta ab eo sit facta ibi sanctorum sanguinis effusio, ut rivi cruoris aquae, juxta quam occisi sunt, permixti et in Musellam deducti, eam in suum colorem converterent; ut, naturali claritate remota, [Col. 1267D] peregrino magis quam proprio colore ruberet. Ubi et sequitur: Inhumatis etiam tum sanctorum corporibus unda praebebat tumulum, quo, redintegrata compage membrorum, futuro ea representaret judicio.---In hac ergo positi mentis anxietate, indictis sibi aliquando biduanis, aliquando triduanis jejuniorum disciplinis, a divina postulabant pietate, ut aliquod tam sancti depositi indicium eis monstrare dignaretur, [Col. 1268B] per quod benedictum nomen ejus a saeculo in saeculum benediceretur ac laudaretur. Ut ergo promissio Dei immota permaneret, quae dicit: Ubi duo aut tres congregati fuerint in nomine meo, in medio eorum sum (Matth. XVIII, 20)---tres quippe intentionis hujus fratres---fuerunt---auxilium Dei sibi ad hanc intentionem praeberi, cito senserunt. Prius enim quam triduanum jejunium tertia vice complevissent, misit eis Deus in adjutorium quendam sanctae conversationis laicum nomine Folbertum, privatum eundem visu oculorum, quem unus ex tribus praefatis fratribus, Cuono videlicet, custos monasterii sancti Paulini, studio sanctae hospitalitatis in domum suam recipiens, sufficienti ac placita illi officiositate sustentabat. Hujus autem cibus vespertinus [Col. 1268C] erat panis perparvus medietatem palmae non vincens in latitudine, duas partes farinae, tertiam partem habens ex cinere, cum aliquo genere herbarum aut crudarum aut non bene coctarum et insalsarum, cum haustu etiam aquae minimae mensurae, certe neque modulum suum excessurae. Tali vero adjutorii divini consolatione non modicum laetificati, et ad speranda potiora Dei munera nimirum animati, huic fratri consilium, quod de hac re conceperant, manifestabant, ejusque devotionis impensius studium sibi ad hanc rem suppeditari postulabant. At ille, ut erat paratus ad omnia virium suarum supplementa omnibus praebenda, juxta illud videlicet doctoris gentium exemplum, quando dixit, se omnibus omnia factum fuisse, solitum jejunandi modum hac de causa [Col. 1268D] adeo intendebat, quod per continuum tunc triduum nullum penitus corporis alimentum suscipiebat; sed interdiu omnibus urbis hujus monasteriis, nudis, ut solitus erat incedere, pedibus perlustrans, noctes eorundem dierum in monasterio saepedicti patris Paulini pervigil in oratione ducebat. Unde factum est, ut in tertia nocte post primum, sicut ipse nobis referebat, galli cantum, dum facie lacrimis ubertim [Col. 1269A] perfusa intente et quasi cum aliqua, ut ait, precum importunitate Dominum interpellaret, in mentis extasi subito correptus, se in aliquo quasi subterraneo monasterio, spatioso multum et pulchro, stare putaret. Ubi dum multitudinem, quam dinumerare non poterat, occisorum diversas membrorum truncationes ostendentium deambulantem oculis mentis videret, collectis per aliquod tempus animi, quas amiserat, viribus, quibusdam eorum velut ad hoc tantum ut ab eo interrogarentur se illi offerentibus dixit: Qui estis vos, domini, aut a quo fuistis trucidati? Cui unus, qui senior inter eos apparuit, respondit: Nos fugimus huc paganorum persecutiones, et ab ipsis ad poenas requisiti, istas quas vides suscepimus passiones. Nec pluribus ab eo verbis auditis, in priorem statum [Col. 1269B] rediit sobriae mentis. Totis denique animi viribus ad agendas Deo gratiarum actiones succinctus, ab ipso postulabat attentius, ut, si ab ipso esset haec visio, monstrare eam sibi dignaretur tertio. Quod etiam obtinuit. Nam duabus ante diem vicibus obdormiens in oratione, eadem laetificatus est visione. Mane itaque facto, vocatis ad se tribus fratribus, visionem suam per ordinem eis narravit, eisque cum magna exhortatione hoc persuadere laboravit, ne ab cepto orationis studio prius desisterent, quam divinae solatium misericordiae sibi adesse cognoscerent, promittens eis ex ejus parte qui amat longanimes in spe, infra unius anni spacium divinum eis adfuturum, esse in hac inquisitione solatium. Hac facta exhortatione, gratias Deo pro fraterno quem apud [Col. 1269C] eos invenerat hospitalitatis receptu referens, eos humiliter rogavit, ne quas diutius in hoc loco manendi occasiones tunc ei innecterent, quia destinatum diu iter ad Sanctum Jacobum perficere libenter vellet. Et ita ipse quidem ab eis discessit.---Illi vero pro sanctae inquisitionis studio majori in dies aestuant desiderio. Quapropter et a monachis et a canonicis et a sanctimonialibus [4018 1Kb] feminis religiosis auxilio petito, jejuniis et orationibus et elemosinarum quoque largitionibus insistebant plus quam in principio. Unde contigit, ut alicui religiosae hujus communionis sorori, momine Frideburgae, in monasterio Sanctae Mariae [(566) 1Kb] matris Domini tempore meridiano in subsellio suo quiescenti, vox clara supervenerit, quae diceret: Vade, quaere in [Col. 1269D] vetustissimis scedulis aureis litteris in testimonium illis. Cujus vocis altisonae strepitu expergefacta, dum capite de subsellio levato circumspiciens neminem videret, caput iterum in eundem quiescendi modum vix reposuit, cum denuo vox eadem apertius quam prius auribus ejus insonuit. Iterum ergo erecta et signo sanctae crucis munita, dum nullum vocis hujus auctorem in prospectu haberet, non dormitura, sed tertium vocis hujus adventum praestolatura, caput iterum reclinavit. Tunc vero, sicut ipsa retulit nobis, vox eadem, quasi cum quadam [Col. 1270A] imperiositatis austeritate ad illam venit eamque non jam dormientem sed vigilantem non modicum perterrefecit. Surgensque igitur, terrore magis quam angustia repleta, sororem, quae custos erat librarii, cum magna festinantia quaerens et inveniens, facto ei anxietatis suae signo, eam ad armarium, cumulum discussura scedularum, perduxit; nec multa prius librorum volumina revolverant, quam liber unus ymnorum vetustissimus Scotice [(567) 1Kb] scriptus eis in manus veniebat; quo tandem exposito, occurrebat eis frequentius quidam ymnus de sancto. Paulino satis magnus, in quo gesta sanctitatis ipsius praeclara, etsi compositionis quandam rusticitatem habebant, rerum tamen non minima urbanitate florebant. Referebat enim, quale pro fide catholica [Col. 1270B] bellum contra Arrianos sanctus ille pertulerit, qualiter in exilium ab ipsis fidei catholicae inimicis missus fuerit; qualiter etiam ipsos, apud quos exulabat, Frigios [4019 1Kb] ad fidem Christi, factis coram regibus terrae illius signis et miraculis, converterit, idem ymnus continuit; item post decursum viriliter vitae hujus stadium, cum retributionis aeternae ibidem a Domino susceperit bravium, preciosum corporis ipsius thesaurum, nutu divino et miraculorum adminiculo a Treviris esse receptum, ibidem fuit intextum. De cujus veneranda sepulturae positione, quae in ejus gloriosa celebrata est receptione, haec inibi verba sunt posita: Posuerunt eum

juxta prolem clarissimam Trevirensem et inclitam,
ubi dormiunt corpora peregrinorum plurima,
[Col. 1270C] resurgentes ad praemia die mundi novissima,
occurrent in aethera Domino cum laeticia.
Haec itaque inaudita prius Scripturae sacrae testimonia cum gratiarum Deo actione ac sancta mentis exultatione lectitabant; utrum vero monita visionis in eis resonarent, aut utrum aliquod per se quae rendum esse haec verba significarent, necdum intelligebant.---Quapropter vocato ad se uno de tribus quos praediximus fratribus, ei et admonitionem vocis procul dubio angelicae, quam praefata soror acceperat, narraverunt, et librum ymnorum, quem instinctu vocis ejusdem inter vetustissima, ut ita dixerimus, veterum volumina repererant, monstraverunt. Qui simul ac communem eorum orationis intentionem auditamque et visam divinae visionis [Col. 1270D] consolationem in mente retractavit, voluntatem miserationis Dei in hoc esse aestimavit. Ut hunc ideo libellum, memoriam facientem peregrinorum, eis accommodaret, quo nobis amplius eorundem quaerendi desiderium hoc modo inspiraret [rogavit [4020 1Kb] ]; quod et factum est.---Nam mox ut liber iste ymnorum in conventum fratrum delatus et ymnus ille ibidem est recitatus, ita corda omnium ibi praesentium fratrum ad inquirenda plura sunt accensa, ut una omnium prudentiorum apud ipsos esset sententia de frangenda propter hanc inquisitionem [Col. 1271A] sancti Paulini cripta. Qua de re, communicato cum principibus civitatis consilio, licentiam hujus rei a domno archiepiscopo Udone postulabant, et vix nimirum impetrabant. Ita namque ex industria eadem cripta fuit munita, ut nisi moto principali ejusdem monasterii altari nullus locus daretur eam confringendi. Unde non indebito gravitati suae consilio non facilis erat domnus archiepiscopus, tanti sanctuarii frangendi licentiam differendo.---Fracta igitur cripta, inventa sunt circa sarcofagum sancti Paulini sex sarcofaga, quorum duo lateribus ejus apposita fuerunt, quatuor vero pedibus ejus ita altrinsecus adhaeserunt, quod utrimque duo ex eis steterint; item ad caput ejusdem sancti patris nostri septem sarcofaga sanctorum [Col. 1271B] martyrum, totidem corporibus aromatizantia, fuerunt locata. Haec vero omnia sic colligaverat locantium industria, ut factis fornicibus singulis super sarcofagis binis, nullus, ut dictum est, locus daretur eis movendis, nisi moto prius altari praecipuo monasterii. Fecerat praeterea non hujus criptae conditor operosus, sed hujus loci et eorum quae ibi sunt sanctorum corporum aliquis studiosus, altare quoddam non magnum ad pedes sancti patris nostri sarcofago ejus compactum. Hujus denuo remotio et aliqua sub ipso terrae effossio plena fuit nostrae expectationis consolatio. Inventa est siquidem ibi tabula marmorea; qua sublata, apparuit ejusdem latitudinis tabula plumbea. Haec item levata multaque aquae infusione multaque setae porcinae [Col. 1271C] confricatione tandem purgata, retulit nobis et istorum martyrum vocabula et martyrum tempora, persecutorum quoque nomina, aliaque perplura summa festivitatis praeconia hujus plumbi cecinit nobis sculptura. Hujus ergo textum sculpturae hic voluimus pleniter inserere. In ac cripta [(568) 1Kb] . . . . . . . . . .

3. Lecta est igitur haec epistola et in plurimas mox cartas cum magno omnium Dei fidelium hanc audientium tripudio transcripta; nec tamen defuit in ipso fidelium Dei collegio ecclesiae malignantis dissensio, quae haec divinae miserationis beneficia non quanta debebat reverentia suscipiebat. Sed spiritu instigata maligno, dentibus ea lividis laniare [Col. 1271D] praesumebat. Ceterum dentes eorum, utpote peccatorum, Dominus conterere curavit, dum signa, quae juxta Pauli verba non fidelibus, sed infidelibus (I Cor. XIV, 22) data sunt, in conspectu eorum per merita martirum pretiosorum, quorum inventioni non congaudebant, multiplicavit. Ex his igitur aliqua, ut dictis apostolicis in hoc consentiamus, non tantum propter fideles Christi instruendos, quantum [Col. 1272A] propter eosdem infidelitatis ministros ad fidem rectam et reverentiam sanctis Dei debitam commonendos, breviter notamus.

Quorum primum adeo notabile, adeo memorabile, adeo etiam fuit mirabile, ut non solum, si quae fuerunt mentes infidelium, inde nimirum contabuissent, sed et ipsa fidelium Christi corda non minimum inde contremuissent. Nam cum, sicut praediximus, facta per misericordiam Dei hac sanctorum revelatione, domno nostro archiepiscopo Udoni hujusque pricipibus placuissent, ut cripta sanctorum corporum collocationi competenter amplificaretur, necesse fuit, ut plurimum terrae ex eodem loco purgando portaretur. Erat autem ante id ipsum saepedicti patris Paulini monasterium ex [Col. 1272B] parte occidentali palus quaedam, ita viantibus nocua, ut monasterium illud petentibus aut inde per hanc viam repedare volentibus vix angustissima relicta fuisset per illam semita. Qua de re plerisque loci illius fratribus complacuit, ut eadem terra, quae ob praedictam parandae criptae necessitatem de monasterio portaretur, ad exsiccationem paludis ejusdem locaretur. Quod cum fieret et terra per sex jam dies ibi deposita fuisset, accidit, ut in die septimo unus aliquis ex loci illius canonicis, ante cujus portam palus eadem maximam inundationem faciebat, studio complanandae terrae ibidem positae, de domo sua egrederetur; cumque terram discutiendo frusta quaedam ossium inibi jacere videret, unum ex illis suscipiens, in manu sua in domum [Col. 1272C] illud portavit. Accepta etiam aqua diligenter illud purgavit, et purgatum cuidam mulieri ad conservandum, donec in monasterium referendi locum haberet, commendavit. Quod illa despective suscipiens, et cur illud reverentia dignum esse judicaret inquirens, posuit tamen illud in scrinio suo inter panniculosos aliosque muliebris supellectilis usus diversos; pigmentorum quoque species aliquae in eodem fuerunt scrinio repositae. Cum autem vespertinali officio, sicut quadragesimalis temporis ratio poscebat, frater ille cum suis in eadem domo reficere vellet, coepit illa, cui os commissum fuerat, puella nimio cordis dolore cruciari, coepit corporis et sanguinis dominici communionem, ut [4021 1Kb] exitus [Col. 1272D] vicini praeparationem, quibus poterat verborum signis, quia ipsis nequivit verbis, humiliter ac devote precari. Cui frater ille: Fac tibi, ait, scrinium tuum deferri, et si qua sit ibi species pigmentaria, dolori cordis profutura, require. Hoc dixit, et scrinium hac de causa recludendum illi accommodare non distulit. Hoc itaque vixdum recluso et cooperculo tenuiter levato, mira res! tanta sanguinis exundantia [Col. 1273A] ab osse illo valde parvo est effusa, ut facies mulieris ejusdem tota atque pellicea ejus manica dextra mirabiliter sit inde perfusa. Ipsa quoque in eadem hora a cordis dolore est absoluta. Qua de re nimio percussi terrore, lacrimosis precibus a divina misericordia postulabant continuo, quatenus tam inmenso divinitatis suae praeconio nullo eos corporis aut animae damnaret judicio. Quo facto, frater idem currens curriculo ad aliquem fratrum, quem sibi expertus erat esse fideliorem, ad hujus rei eum perduxit demonstrationem. Qui veniens, dum scrinii ejusdem operculum introspecturus levaret, nullus, sicut ipse ait, qui hoc non videret, credere non valeret, qualiter adhuc sanguis ex eodem osse ipsum scrinii operculum totumque quod ipso [Col. 1273B] scrinio erat muliebris disciplinae instrumentum respergendo bulliret. Unde et ipse non minimo repletus stupore, cum omnibus quae in ipso erant, non jam deinceps muliebribus armamentis, sed potius aliquibus tam pretiosi sanguinis aspersione factis sacramentis, in monasterium festinanter portavit, illudque convocatis illico prioribus loci illius omnibus demonstravit. Ipsi vero, missis mox per omnia totius civitatis monasteria hujus rei nuntiis, omnes abbates et praepositos, corepiscopos et decanos ceterosque boni testimonii fratres non paucos ad se in eadem hora faciunt venire. Dominus autem archiepiscopus non erat tunc in illa civitate. Alii autem omnes loci hujus priores in claustrum sancti [Col. 1273C] Paulini celeriter congregati, magnifico miraculi hujus ostento non modico sunt laetificati. Delato namque in praesentiam eorum scrinio, cum osse sanguinem sine cessatione fundente, accepit aliquis ex ipsis fratribus os sanguinolentum in manus, cumque illud sanguine in scrinium transfuso saepius evacuasset, dicto semper citius majori sanguinis inundatione replebatur. Facta igitur inter prudentiores quaestione, ex qua videlicet occasione tanti miraculi, qui ibi convenerant, hujus miraculi spiculo a divino fuissent percussi consilio, haec una omnibus ex hac re surrexit sententia, de adhibenda scilicet majori propter hoc signum reverentia et ipsis sociorum ossibus et eorum cineribus. Ad cujus augmentum reverentiae dicebant pertinere, ut terra, quae circa [Col. 1273D] sarcofaga eorum posita in locum, ut dictum est, coenosum antea proiciebatur, deinceps in aliquem mundum locum venerabiliter collocaretur; cujus acervus dum Galaath, hoc est acervus testimonii, non immerito vocaretur, factum in osse, quod huic suppositum fuerat terrae, miraculum omni posteritati loqueretur. Hoc itaque consilio dato et collaudato, illud etiam eidem fratrum collegio complacuit, ut scrinio in monasterium relato et super altare locato, communi cordis et oris necnon campanarum consonantia divina ab eis laudaretur prudentia, quae nihil facit nisi in magna, ut par est, sapientia. Ad hanc ergo laudem Dei ex tota civitate cujuslibet [Col. 1274A] ordinis et aetatis viri ac feminae, juvenes et virgines, senes cum junioribus, hilariter convenientes, finita laude, in sua redierunt, Dominum de tam inauditi miraculi stupore benedicentes. Contigit autem istud miraculum quinta Nonas Martii, et sabbatum erat [(569) 1Kb] . Hora vero nona cruor ille ex osse coepit manare, qui non ante tertiam secundae feriae horam visus est cessare. Fama ergo hujus miraculi longe lateque volando plurimorum salutis facta est occasio, dum innumeri diversis languorum fatigationibus oppressi, ad hujus famam miraculi undecumque exciti, venirent ad hunc locum humiles et devoti. Cumque coram hoc positi sacramento propter peccata, quibus aliquatenus multati erant, planxissent, aquamque ossis hujus intinctione [Col. 1274B] sacratam sibi datam aliquatenus gustassent, non est nisi Christi fidelibus credibile, quam citissime, a quacumque peste gravabantur, liberati fuissent. Si quis autem numerum et ordinem istorum a nobis curiose quaesierit, per haec verba Porphyrii sibi credat satisfieri: In numero sunt, sed non in finito.

4. Facta sunt praeterea miracula non pauca in illa scilicet cripta ubi sanctorum martirum reposita sunt corpora. E quibus aliqua nostrae nunc memoriae succurrentia breviter sunt designanda. Ex his erat hoc primum, quod licet ad plurimas sanctorum contingat memorias, nolumus tamen in his quoque miraculis locum ei negare, quem divinae pietatis [Col. 1274C] ordinatio ei dignata est accommodare. Nam cum domnus archiepiscopus post auditam de ossis miraculi famam primum in illud sancti Paulini monasterium orationis causa venisset, venit cum eo quidam de partibus Aquitaniae poenitens, cujus brachium dextrum ferro fuit ligatum. Hic itaque cum domno antistite fossam illam, ne dicam criptam, quae nondum ibi fuerat, intravit. . . . . . .

Post haec in die palmarum, quae tunc erat proxima, quaedam femina . . . . . Est autem consuetudo loci illius congregationum, ut in die Palmarum in id ipsum sancti Paulini monaste ium ad laudem Dei omnes cum magna populorum multitudine omni anno conveniant. Cum ergo juxta hunc ritum eadem die maximus et clerus et populus illuc [Col. 1274D] convenissent et consuetudinarias ibi laudes Domino dixissent. . . . . . . .

Postea 5 Kalendas Maii, qua die juxta inductum Ekberti archiepiscopi plurimae circamanentium villarum turbae cum crucibus Treviros solent venire et monasteria civitatis illius omnia circuire, delatus est a parentibus puer quidam parvus in monasterium saepe praedicti patris Paulini, quod amodo sanctorum quoque martyrum non immerito potest vocari . . . Erat vero eadem hora domnus archiepiscopus cum omnibus loci illius canonicorum congregationibus in eodem monasterio orationis deditus officio . . .

[Col. 1275A] Deinde non multo temporis interjecto spatio apportatur illuc quaedam puella . . . . .

Huic miraculo illud successit in ordine proximum [4022 1Kb] , quod quidam rusticus de villa quae dicitur Sanctae Aldegundis oriundus, cui visus oculorum omnino, defecerat, cum suo presbitero civiumque suorum numero non modico eodem deductus est. Presbiter vero idem, assumptis secum duobus in [Col. 1276A] loco illo fratribus, deduxit caecum illum in locum sanctorum corporibus consecratum, ibique eum fecit unum denarium censu annuali sanctis illis persolvendum super unum vadiare sarcofagum. Deposito itaque ad praesens ibi uno denario . . . .

Dehinc alius quidam villanus de villa quae vulgo Inda vocatur . . . . .




[Col. 1275]
EX MIRACULIS S. MODOALDI AUCTORE STEPHANO.





[NOTA.]

S. Modoaldi corpore a. 1106 Treveri in monasterium Helmwardeshusense translato, hujus coenobii monachus, qui diu vitam sancti illius frustra quaesierat, Stephanum abbatem S. Jacobi Leodiensis, virum doctrina et operibus praecluum [(570) 1Kb] , precibus adiit, ut hanc expleret lacunam. Ipse, praefatione ad Thietmarum abbatem scripta: Qui, inquit [(571) 1Kb] , corpore quidem ad tempus vobis absens, spiritu autem semper praesens, dum pro investiganda patroni sui generositate ordinis nostri loca plurima inviseret, et quasi apis argumentosa florum dulcedinem in mellis liquorem comportans, tam gesta pontificum quam annales regum Francorum famamque antiquiorum sapientium diligenti inquisitione percurreret: tandem ad nos omnium ultimos divertit, obsecrans non perfunctorie sed infatigabiliter et instantissime, ut de vita et miraculis beati Modoaldi in lectionibus et responsoriis aliquod ingenioli nostri xenium domum deferendum a nobis mereretur accipere. Cujus precibus opportune importunis cum hinc humilitas professionis nostrae ob declinandam praesumptionis notam obviare persuaderet, illinc caritas internae obdurationis in proximum nos argueret: supereminentioris viae latitudinem timore abjecto considerantes, quoniam id quod sumus, quod vivimus, quod sapimus, totum Deo et proximo debemus, tandem amici pio desiderio acquievimus satisfacere. Fontibus se destitutum auctor luget [(572) 1Kb] , sed nihilominus valde copioso sermone Modoaldi genus et res ab ipso gestas exponit. Quibus omissis, pauca ex miraculis exhibuimus, editionem secuti, quam post Surium ope codicis Corsendoncani curavit Henschenius (Act. SS. Mai. III, p. 51).---Eidem Stephano translationis historiam emendandam transmisit Thietmarus abbas Helmwardeshusensis, quae alii collectionis nostrae volumini inserenda est atque accuratius etiam de Stephani scriptis agendi occasionem dabit.



VITAE LIBER III.

[Col. 1275B] Quoniam, adspirante Deo, nobilem beati Modoaldi prosapiam, altissima regii sanguinis linea productam, in primo hujus operis libello dilucidavimus, in secundo vitam ejus laudabilem paucisque imitabilem, qua Deo carus hominibusque venerandus extitit, omni regiae nobilitati praetulimus, transitumque ejus gloriosum angelicis choris gaudium intulisse peroravimus: nunc jam in tertio non ab re judicavimus perpaucis explicare ipsius sanctitatis indicia, qualia videlicet miraculorum primordia, omnipotentis Dei gratia, post quietam famuli sui dormitionem, ex illius reliquiis in urbe Treverensi voluit ostendere . . . . . . . . . . . . . .

1. Verum ex quanta barbarorum crudelitate, ex quanta praefatae urbis desolatione occasio illa suborta [Col. 1275C] fuerit, qua viri Dei merita fidelibus primum innotuerint, paucis libet perstringere; quia quod in praefatiuncula hujus opusculi de simili calamitate, alio inducta tempore, disseruimus [(573) 1Kb] , argumentum cognitionis esse valet his quae hoc in loco dicturi [Col. 1276B] sumus. Ibi enim commemoravimus barbaras nationes generaliter per omnes Galliarum fines furoris sui frena laxasse, hic vero inducimus Nortmannorum gentem indomitam, de vagina suae crudelitatis eductam, quasdam Galliae et Germaniae partes occupasse. Quae immanitate sui sceleris grassata, in cervices fidelium velut ursa raptis catulis efferata, nulli sexui, nulli aetati parcere, senes reverendos necare, juvenes et adolescentes pro viribus vel tempore se defendentes confodere, parvulos matrum uberibus avulsos excerebrare, matronas castas, virgines pudicas dehonestare, urbes nobilissimas flammis edacibus concremare, sanctuaria Dei aut subvertere aut profanare, divina et humana pari contemptu pessumdare . . . . . . . .

[Col. 1276C] Hujus horrendae tempestatis procella urbem invadente Treverensem (an. 882), omnes pavere, trepidare; neque fugae, quam non paraverant, neque praesidii ullam spem habere; prae oculis omnium imago mortis volitare, jucundae populi urbanitates [Col. 1277A] in planctum, chori psallentium in luctum, choreae puellarum in lamentationes migrare. Totius civitatis faciem immutatam videres, divinae religionis vix aliquas tenues reliquias remanere. Porro Deo dicatae virgines, quas in oratorio beati Symphoriani martyris coenobiali conversatione Deo servire supra exposuimus [(574) 1Kb] , inter tot mortis genera ad consueta orationum arma confugientes, pro castitate servanda, quam devoverant, non pro vita praesenti tuenda, quam despexerant, supernum coepere auxilium ardentissima spiritus contritione invocare; ac beati Modoaldi sepulcro omnes advolutae, ut ejus patrocinio ab imminenti eriperentur periculo, talibus vel talium similibus coelum precibus feruntur penetrasse: Domine Jesu Christe . . . . . . . . [Col. 1277B] Hujusmodi precibus cum magna spiritus contritione, cum magno lacrimarum imbre profusis, non defuit operatio supernae exauditionis, non defuit exhibitio miraculorum beati confessoris. Ne ergo Deo sacratae virgines mala viderent, quae pro sexus fragilitate metuebant, neve bona amitterent, quae pro castitatis observantia promeruerant, mirabile auditu, mirabilius visu! in pace lecto decubantes, intra dies triginta omnes praesenti decesserunt vita; tantoque feliciter, quanto perenniter victurae, cum ornatis lampadibus sponso coelesti occurrentes, sempiternae jucunditatis thalamum cum illo ingressae sunt. Quarum corpora in eodem sunt oratorio recondita, in quo beati Modoaldi pignora; ut cujus patrocinantibus meritis animae illarum coelum cum [Col. 1277C] suo possidebant patrono, ipsius exigentibus reliquiis corpora in eodem humarentur loco; ubi florent orationes earum, et exuberant Dei beneficia ad memoriam virginum ex tunc et modo et usque in seculum.

2. Cum igitur ejusdem tempestatis adhuc residerent vestigia longaque solitudo pleraque sanctorum cohiberet loca, fiebat nimirum, ut illae sancti familiaris angulus pro sui quidem dignitate parum obtineret reverentiae, neglectu vero civium omni custodia destitutus etiam pateret injuriae. Sed ea mortalium incuria nostro pontifici auctioris gloriae facta est materia. Quidam enim viri, genere Franci, suae gentis haud ignobiles, animo et corpore quam maxime valentes, sanctae devotionis gratia urbem [Col. 1277D] Treveris accesserant; quam suorum sanctorum numero superbam, tum vetustatis dignitate celebratam, omni Gallia magis clarere compererant. Ejus aliquamdiu laribus obversati, religione delectati, sacra terebant limina, ex ignotis pene notissimi; cum interea viros natura sagaces flamma subiit pulcherrimi facinoris, ut quocumque modo precibus aut pretio tot sanctorum pignoribus cum maximo [Col. 1278A] Trevirorum participarent beneficio . . . . . . . Itaque simulata devotione ecclesiam sancti Symphoriani subintrantes ejusque omnia quae sibi mox usui forent explorantes, vident domum incultam, injuriae opportunam, ministris civibusque neglectam, merito quidem sui Croesi divitiis nobiliorem, sed rei familiaris inopia longe ceteris obscuriorem . . . . . cum matutina plebs ad orandum coepisset ex more concurrere . . . . . [(575) 1Kb] Ceterum hujus facinoris castigandi gratia, ne quid simile deinceps perniciosa crearet licentia, decernunt in commune, corpus sancti in propatulo positum, ab ecclesia transferre, coelestemque thesaurum firmioribus apothecis et tutiori aerario commendare. Itaque arcam ligneam, firmissimis tabulis compactam ferreisque nexibus circumquaque [Col. 1278B] munitam accelerant; eoque translata confessoris pignora, in oratorium sancti Paulini super altare sanctae Crucis summa cum veneratione deportant; consulte scilicet, ut par pari, sacerdos sacerdoti jungeretur, illoque adventantes duplici patrocinio solatiarentur. His additur ex Pario marmore tabula, ad extremam manum decoris mira sculptoris arte perducta, quae propter sepulcrum ejus reperta, sepulti nomen et meritum praeferebat, hac serie exarata: Hoc est sanctuarium Deo dilecti Treverorum archiepiscopi Modoaldi, cujus rex Dagobertus sanctitatem, sicuti in ejus praecepto de Treveri continetur, intra Ligerim et Rhenum magnifice extulit et dilatavit [(576) 1Kb] . Quod etiam in superioribus memoratum est.

[Col. 1278C] 3. Igitur sancti Paulini ecclesia novo illustrata hospite, in quantum brevi claritudinem pervenerit, quanto fidelium studio priorem neglectum correxerit, dum pauper cum divite eo suas necessitudines maturat deplorare, memoratu est incredibile. Sed postquam diuturna quies otium, otii vero securitas corruptos mores pepererat, totamque urbis faciem immutatam pro religione divinorum contemptus incesserat: sustinenda erat necessario supernae correctionis sententia, quae pollutam licentiam sub freno districtionis coerceret. Itaque juxta sententiam prophetae: A sanctuario meo incipite (Ezech. IX, 6), intempestae noctis silentio idem oratorium subito conflagravit incendio [(577) 1Kb] , id scilicet agente divina censura, quo ne per diem accensum facili concurrentium restingueretur [Col. 1278D] industria. Ferebantur undique globi ignium ventis urgentibus, totisque habenis regnabat flammarum impetus; cum interea expergefacti custodes vident res suas in extremo sitas, opes ad subveniendum ubivis imparatas. Itaque quod in tanto constrictis licebat articulo, festinare, concurrere, ingenti metu trepidare, nec contra niti nec posse quiescere, postremo manerent an fugerent [Col. 1279A] incerti, malum improvisum, anceps periculum clamore testari. Quorum vocibus exciti licet admodum pauci, si qui tamen sub obscura nocte confluxerant, aurum et argentum, quae prima mortales putant, variamque sacri ministerii supellectilem summa ope tueri satagebant; de sanctorum vero pignoribus eruendis immemores, nulli rerum minorem operam impendebant. Unde et contigit, ut ignis edax, dum nulli locorum parceret, non solum arentem lignorum materiam penitus absumeret, sed tabulas quoque marmoreas, operis dignitate mirandas, circumquaque corrumperet. In tanta rerum difficultate quis tuas, sancte, reliquias non aestimaret iri perditum? Ruebat undique moles aedificiorum, dissiliebat vi caloris soliditas marmorum, totaque sacrarum aedium [Col. 1279B] facies una favillarum erat congeries. Et quis omnium apothecam ligneam, contra vim ignis tenerrimam, quae media templi testudine in edito posita omnem ruentis fabricae excipiebat impetum, crederet pericolum evasisse? Sed quod actu difficillimum aegris videbatur mortalibus, summo Procuratori facillimum rerum probavit exitus . . . . . . .

4. Sed quia majorum ingressi vestigiis, qualiter beatus confessor suarum reliquiarum defensioni semper affuerit, monstravimus, libet cetera ejus carptim attingere, utque suorum supplicum post id dierum numquam saluti defuerit paucis absolvere. Mausoleum illud lapideum, quod a quibusdam temerariis effractum, latenter expoliatum, sicut ex [Col. 1279C] praemissis claruit, veterum memoria testabatur, postquam majoris cautelae gratia, omnibus id consulentibus, pretioso thesauro vacuatum est, pari nihilominus atque dudum reverentia in eadem ecclesia compositum, sancte admodum reservabatur. Hujus superficiem docta manus artificis tabulis undique marmoreis a fronte praecinxerat, eisque solide ad invicem compactis, decorem operi, usum decori addiderat. His vero ex vicinitate sancti corporis tantum virtutis tantumque gratiae salutaris divinitus accesserat, ut credi vix possit, quantis mortalium incommodis, patrocinante sancti beneficio, salus exinde procurata sit. Quicumque enim longis febribus usque ad ossa depastus, quisquis morbo diuturno confectus, huc cum fidei integritate suarum [Col. 1280A] aerumnarum querimoniam detulerat, rasura ejusdem marmoris aquae mixta et in potum sumpta, celerrimum languoris remedium certissima curatione obtinebat. Hujus opis capessendae gratia cum hodieque innumeros ex diversis mundi partibus videamus concurrere nullumque frustra pii intercessoris suffragium desiderasse, unum tamen fide et religione praestantissimum silentio praeterire non est consilium. Moguntia, civitas totius Germaniae celeberrima, Rheni imminet littoribus, commerciis patens egestatis insolens, agrorum et vinearum fertilis, nulliusque necessariae rei indigens, viris et aedificiis satis exornata, sed multo beatius, quod pretiosissimum religionis genus est, reverendo monachorum ordini illustrata. Horum in uno monasterio, quod longe [Col. 1280B] ceteris nobilius Sancti Albani dicitur, nostra memoria quidam praepositus, Severendus nomine, coelesti philosophia exercebatur, vir optimis artibus a tenero ungue imbutus Deoque et hominibus ob multa ingenii bona carus et acceptus. Sed hos tam laetos successus praepediebat aegritudo continua, lentisque febrium vaporibus non lente viri eminentis premebatur industria. Qua peste acerrima jam per triennium exhaustis viribus, nihil postremo credidit salubrius, quam, inutili medicorum opera cessante, coelestis manus suffragium quaeritasse. Nam edoctus claritudinem Treverensis ecclesiae, eo profectus intendit; parsque factus supplicantis populi, humilis precator, sed celeberrimus beneficiorum impetrator, [Col. 1280C] tumulum sancti accessit, potum abrasi marmoris sincere participavit; nec fideli desiderio frustratus, brevi ex infirmo sanissimus, pallorem redivivo colore mutavit. Is non immemor beneficii, cum sanctis omnibus pure deserviret, tum suo curatori familiarius inhaerebat, eoque devotionis circa illum profecerat, ut locum nostrum [(578) 1Kb] , quo ejus reliquias nuper translatas didicerat, speciali affectu multus et frequens expeteret, et ante fraternitati nostrae acceptus, tum vero ex assiduitate commanendi acceptissimus fieret. Hujus relatu virtutem, quam expertus fuerat, fratribus sui studiosis compertam, haud injuria nostrae narrationi credidimus inserendam nihil verentes debili falsitatis calumnia pulsari, quae tam veracis viri patrocinio facile poterit enervari . . . . . . . . .




[Col. 1279]
EX INVENTIONE ET MIRACULIS S. MATHIAE.





[NOTA.]

Lambertum a Legia [(579) 1Kb] libros de Vita et miraculis S. Mathiae apostoli scripsisse jam Trithemius retulit [(580) 2Kb] ; id quod etiam Browerus [(581) 1Kb] , Hillarius [(582) 1Kb] aliique testati sunt. Ideo Henschenius cum duas [Col. 1281] de S. Mathia Treveri sepulto et invento narrationes ederet (Act. SS. Februar. III, p. 441 et p. 448), quin altera Lamberto tribuenda esset non dubitavit [(583) 1Kb] ; et eam quidem illius nomine inscripsit quam ex codice Sanmathiano recepit quamque paulo post sancti inventionem confectam esse primo patet aspectu. Hillarius vero alteram Lamberti esse, eo docuit, quod praefatio huic praemissa in codice Treverensi Lamberti continet nomen. Qua in re ipsum falsum esse [(584) 1Kb] , equidem non putarim, neque video quid nos impedire possit quo minus hanc amplectamur sententiam. In Lamberti aetate indicanda Trithemius consueto more errat [(585) 1Kb] , neque aliunde certi quidquam de tempore quo vixerit compertum habemus [(586) 1Kb] , praefatione illa excepta, quae ad abbatem L., id est Ludowicum, qui post medium saec. XII [(587) 1Kb] monasterium S. Mathiae regebat, missa est [(588) 2Kb] . Cognomen Lambertus inde accepit, quod Legiae sive Leodii natus fuit [(589) 1Kb] ; vixit vero in S. Mathiae monasterio, ibique sancti laudes tum carmine tum pedestri sermone celebravit. Illud ineditum neque a me in codice Treverensi lectum est, hic liber primo Vitam sancti Mathiae exponit, ex Hebraeo codice, ut dicitur, translatam [(590) 3Kb] , postea inventionem et miracula narrat s. XII facta, sed ex antiquiore illa relatione maximam partem descripta, hinc inde singulis quibusdam iisque fabulosis notitiis aucta [(591) 1Kb] .

Haec omnia tanquam nullius pretii omisi, sed priorem illum auctorem sequi malui, qui diligenter ea exposuit quae a majoribus acceperat vel praesens viderat [(592) 1Kb] . Miracula quae additum iri in fine dicitur nunc desiderantur; neque libros de S. Mathiae miraculis a Lamberto metrice scriptos [(593) 1Kb] , qui in bibliotheca Treverensi etiamnum exstare videntur [(594) 1Kb] , ad manus habui; alia vero cum Lamberti vita edita sunt [(595) 1Kb] , alia ex codicibus Erlangensi s. XII, qui Vitam S. Ottonis Bambergensis aliaque continet [(596) 1Kb] , et Treverensi (N. 547) s. XIII exscripsi, quae quamvis partim recentioris temporis sint huic monumentorum Treverensium collectioni inserenda duxi.



EX INVENTIONIS HISTORIA.
[Col. 1283]

[Col. 1283A] Dignum et justum quidem necnon credimus displicere, si in gloriam et honorem beati Mathiae apostoli Domini praeter illam reverentiam, quae ei in toto orbe terrarum sub die 6 Kalendarum Martiarum a Christi fidelibus exhibetur, civitas Trevirorum, quae felicia ejus ossa continet, alium quoque diem solennizet [(597) 1Kb] . Re etenim vera pium est atque conveniens, ut quibus gratia datum est domini Dei nostri prae ceteris gentibus familiarius ejus quasi perfrui allocutione atque cotidiana confoveri benedictione, illum propensiori quam quibus haec gratia non contigit revereantur honore. Hoc autem maxime congruum judicavimus die salutiferae revelationis ejus. De cujus laetabunda translatione simul et inventione necnon et revelatione sed et qualium quantorumque [Col. 1283B] miraculorum glorificatione laetificati simus, Domino adjuvante, prout possumus dicemus ex ordine. Sed ipsum beatum Mathiam in omnium primordiis necesse est per dominum Jesum deprecemur, quatenus ejus intercessione non alia quam quae sibi digna ac Deo sunt placita, nostra ducti insipientia, proferamus.

1. Igitur [(598) 1Kb] anno incarnati verbi Dei 368, Constantino Magno, patre augustorum, christianissimo imperatore, Romani nominis sceptra feliciter regente, beata Helena, mater ejus, imperatrix augusta, et ipsa nihilominus christiana in professione firmata, dominica cruce inventa, hujus patriae suae---erat enim indigena civitatis Trevericae---piae memoriae [Col. 1283C] beatum Mathiam apostolum a Judaea translatum cum aliis magnificis reliquiis, de quibus modo non est sermo, per patriarcham Antiochenum Agricium cum benedictione beati Silvestri tunc Romani pontificis huc destinavit. Quod nimirum exempla ipsius beati Silvestri eidem Agricio data legendo cognovimus. Quem videlicet beatum Mathiam non longe post fideles populi qui tunc erant Treviri, in gaudium et laetitiam venturis retro filiis, cauta consideratione propter ingruentes quas Ariani et pagani concitabant ecclesiarum persecutiones, juxta corpora sanctorum Eucharii Valerii et Materni terrae altius infossum venerabiliter collocaverunt; cujus nos nunc revelati gaudii participatione Dei nostri gratia perfruimur.

[Col. 1283D] 2. Perinde multum temporis fluxerat, annorum (an. 1047-1066) propemodum sexcentorum, et Eberhardus archiepiscopus vir industrius Trevirorum ecclesiam gubernabat [(599) 1Kb] . Hic efflagitatus est a rege, qui regnavit in illo tempore, Henrico scilicet, Conradi [Col. 1284A] secundi imperatoris filio, quatenus ad illustrandum templum suum, quod Goslariae faciebat, impertiretur ei de reliquiis sancti Mathiae apostoli necnon et de corporibus aliorum sanctorum, quorum fama esset ecclesiam suam Trevirensem plus omnibus Cisalpinis abundare. Episcopus autem reliquias petenti denegabat, quoniam an illic essent dubitabat, immo, etsi sibi essent, ignorabat ubi essent. Inter haec quadam vice, cum, ut saepe faciebat, venisset Romam, sive orationis gratia, sive alia qualibet exigente causa, forte reperit librum illic, continentem quibus in locis singuli apostolorum praedicaverint, ubi et quomodo passi sint et quieverint; cognovitque legendo, sanctum Mathiam in Judaea praedicasse et quievisse, ac postmodum ab Helena Constantini matre [Col. 1284B] a Judaea translatum, et per patriarcham Antiochenum Agricium Trevirim fuisse transmissum, ibique juxta corpora discipulorum Christi filii Dei in sinistro latere inter aquilonem et austrum fuisse depositum. Quod videns gaudio gavisus est, et assistentibus sibi quibusdam Trevericae huic ecclesiae non satis fidelibus causa congratulationis ostendit. Qui post regi propter quod praelibavimus non quiescenti, sed magis magisque de die in diem ut desiderium ejus compleretur instanti, ad gratiam regis adulantes, magnifici et pretiosi atque sacrosancti illius ecclesiae thesauri delatores effecti, aperiunt, quid legendo cognoverint. Itaque cum rex audierat, quod juxta corpora, ut diximus, discipulorum [Col. 1284C] Christi---nec dubitandum, quin beati Eucharii ac sociorum ejus---ossa illius fuerint antiquitus deposita, petiit cum interminatione gratiae ac dilectionis suae, simul cum illius reliquiis quantumlibet modicis dari sibi corpus sancti Valerii episcopi, pollicens, quod et fecit [(600) 1Kb] ad honorem Dei et quasi conciliationem patrifamilias monasterii illius, beato supranominato Euchario, quatenus frater et commilitonem suum a se separari permitteret, daturum se de redditibus suis magnifica beneficia. Igitur persuasu suffraganeorum episcoporum, Adalberonis vocabulo Sancti, Metensis, et Theoderici cognomento Magni, Virdunensis, aliorumque quos illo tempore Treviri contigit esse, effodi de profundissima terrae altitudine, licet invitus, tamen permisit [Col. 1284D] archiepiscopus. Denique cum praedicti pontifices aliique e clero sepulchrum aperuissent, tanta ex eo repente odoris suavitas emanavit, quod omnes admiratione et metu perculsi et ut credimus divinitus inspirati, tanto thesauro regionem hanc nequaquam [Col. 1285A] fraudare, sed cooperculo sepulchrum citissime claudere deliberaverunt. Ibi Theodericus Virdunensis episcopus extremitatem cappae, qua eo die solemniter erat indutus, amisit; quia dum ipse sanctis reliquiis curiosius intendit, ut, si posset, aliquid ex eis subriperet, clauso cum celeritate sepulchro, partem cappae intus claudi contigit, quam, eo invito et renitente, statim ferro incidi oportuit. Venerabilis vero presbyter, qui ossa apostoli tractare meruit, tali testimonio omni reliquo vitae suae tempore claruit, ut, quotiescumque cum aliquo earundem reliquiarum mentionem habuisset, statim mirum in modum digiti manus ejus dexterae, sanctorum ossium tactu sacratae, quasi oleo imbuti stillare coepissent [(601) 1Kb] . Porro praedictorum corporum [Col. 1285B] totiusque ecclesiae petitione atque consultu, beati Mathiae apostoli ossa sacratissima non deinceps sunt terrae infossa, sed desuper terram, verumtamen, ne forte furto surriperentur, in parietibus vel in altariis sunt recondita, vel infra ejusdem basilicae septa, ubi a fidelibus illis deferrentur piae devotionis obsequia, nec tamen auferri facile possent cujusquam personae violentia, sicque fieret, ut civitas, hoc munita patrono, perpetuo ejus non defraudaretur beneficio. Ubi vero sacra illa pignora tunc fuerint deposita, senibus populis de medio factis, succedentibus filiis incognitum fuit [(602-3) 1Kb] .

3. Verum decursis abhinc fere octoginta annis; placuit domino Eberhardo, ejusdem, sanctorum videlicet confessorum Eucharii ac sociorum, coenobii [Col. 1285C] patri, quatenus veteres monasterii muros destrueret et novos aedificaret [(604) 1Kb] . Quacumque occasione opus istud inceptum sit, factum non est absque divina dispensatione, maxime cum nulla veterum aedificiorum urgente ruina tale sit opus exorsum, quod tam sumptuosum tamque inaestimabile postularit impendium [(605) 1Kb] . . . . . secus altare quod fuit ibi seorsum contra pedes confessorum, in honore sanctae Dei genitricis Mariae consecratum . . . . . Interea crescebat illa nova structura aedificii, et deducebatur magna admodum cum festinatione, priori tabernaculo adhuc habente statum. Contigit itaque aestate peracta, autumno inchoante, ut altari majorum arcuum, qui sunt in conspectu sanctuarii, machinas [Col. 1285D] praestruentes, altare sanctae Dei genitricis, quod supra [Col. 1286A] diximus, opportunum judicarent esse amovendum . . . . . Ibi invenerunt [(606) 1Kb] locellum in modum arcae plumbeae majora corporis ossa Mathiae apostoli continentem, sed et marmor latum ad modum palmi, in quo caraxatum fuit: S. Mathias apostolus, simul cum reliquiis intrinsecus positum. Quid plura? Nimirum aedes illa una omnium exultatione et laudantium Dominum voce personuit. Arca autem sacras habens reliquias in medio delata; theca lignea pro tempore apparata, ferro firmissime compacta, aliaque, propter quod supra paucis intimavimus, cautissima custodia obseratum esse [4023 1Kb] , donec, perfecto, quod prae manibus erat, opere novo, communi deliberaretur consilio, ubi condecenti mitteretur in loco. Paucis deinde transactis diebus, coeperunt [Col. 1286B] multi infirmi confluere, et precibus apostoli subsecuta est gratia Domini. Benedixit enim Dominus terram suam, avertit captivitatem Jacob; quia post longos annos sterilitatis inediae et famis terra dedit fructum suum, et Dominus praeparavit mensam populo suo; et depulsa violentia tyrannorum et praedonum, jucunda tempora pacis et quietis successerunt, ut vere dicere exultantes possimus: Benedictus dominus Deus Israel, quia visitavit et fecit redemptionem plebis suae (Luc. I, 68). Contigit autem haec inventio anno dominicae incarnationis millesimo centesimo vicesimo septimo, indictione quinta, regnante serenissimo et Dei cultore Lothario Saxone, sub pontificatu martyris Christi Meginheri episcopi, die Kal. Septembris (an. 1127), prima [Col. 1286C] hora diei, ad laudem et gloriam Christi.

4. Sed sicut nullis praecedentibus meritis operum bonorum, sed gratuita potius Dei miseratione de hujus sanctissimi apostoli insperata inventione magnifice laetati provecti et consolati sumus, ita peccatis nostris merentibus, causisque quas supra memoravimus [4024 1Kb] impellentibus, graviter post haec contristati et periclitati sumus. Anno denique abhinc quinto, qui est dominicae incarnationis millesimus centesimus tricesimus primus, cum jam veteris sancti Eucharii structura monasterii in novum studiosissime repararetur statum, quaeque ex parte sanctuarii perfecta stabiliter cooperta trabibus tegulisque fuisset, 18 [4025 1Kb] Kalend. Junii, cum fratres, meridiana [Col. 1286D] transacta hora, jam nonam more solito [Col. 1287A] inchoassent, subito et insperate in aedificio sacrarii, quod versus aquilonem eidem monasterio adhaerebat, maximus ignis accensus, minaces in altum flammas extulit, et correpto citius tecto sanctuarii, exitialem omnibus minabatur interitum. Mox dicto citius universa civitas commota simulque in unum conglobata, ad sedandum occurrunt ignem; cui se undique ascenso ipso aedificio opponentes, incendium divina, ut postmodum rei exitus docuit, voluntate saeviens frustra conabantur extinguere. Igne autem super capita illorum cadente---nec enim ardentia poterant scandere tecta---ingressuque, per quod intraverant, jam prope obstructo, cum evasionis nullus pateret egressus et ex imminenti periculo undique coartarentur: licet inviti, saevientibus cessere [Col. 1287B] flammis, et aliqui per fenestras super inferiora proxima delapsi tecta, aliqui vero per funes se summittendo vix incolumes evaserunt. Rursus certatim concurrentes tecta dormitorii et claustri citissime destruunt, ne ignis de monasterio decidens, locum omnino inhabitabilem redderet. Quod utique factum esset, nisi clemens miseratio Dei affuisset. Nam ex oborto incendio monasterii longissime in extremitate villae domus incensa est, quanto magis proxima aedificio tecta, nisi Dei protectio affuisset, pene consumpta fuissent. Unde merito proclamare possumus: Nisi Dominus adjuvisset, forsitan obortus ignis vivos nos absorbuisset. Quantum inibi lacrimarum fusum sit, quanti fletus, quanta suspiria, quis digne valeat enarrare, cum amantissimum certe locum [Col. 1287C] in toto regno, per gratiam Dei ex inventione et ex miraculis beati Mathiae nominatissimum, putarent ab exitialibus flammis exterminandum. Sed quid Dominus misericordiae et consolationis ostendere dignatus sit, justissime videtur insinuandum.

5. Primum ante omnia incumbebat nobis sollicitudo de reliquiis sanctorum, et maxime de pignoribus sancti Mathiae apostoli, quibus Dominus locum illustrare dignatus est, ne malevolae mentis homines aliqua machinando consiliarent, ex quibus locus esset ludibrio deinceps et despectui subdendus. Quod ita etiam per omnia evenisset, nisi, ut paullo ante dixeram, miseratio Dei affuisset. Cum etenim ignis, ut praediximus, contigua circumquaque lambendo consumeret, et aediculae, qua majus altare cum sarcophago [Col. 1287D] sancti continebatur, ignis jam immineret, quidam malignae mentis in unum congregati, communi tractabant consilio, qualiter idem sarcophago foras extractum arte qua possent laborarent ut inde subtractum urbi inferrent; dicentes, manifestis indiciis declarasse, non esse ipsius voluntatis amplius ibi commorari, cujus protectionis omnimodis monachi indigni fuissent [(607) 1Kb] . Circumdatum ergo sarcophagum longissimo fune ad exteriorem portam usque tendente, omni conamine de incendio eruere [Col. 1288A] conabantur; sed qua intentione id facerent, evidens rei declaravit eventus. Nam centum et eo plures nunc brachiis, nunc fustibus impingentes, de loco vix movere potuerunt, donec venientes sanioris consilii et majoris auctoritatis viri, adnihilato eorum consilio, sic tandem cum ingenti labore foras extractum ante ipsius fores oraculi posuerunt. Quod tamen postmodum finito incendio in locum pristinum referentes, levissimi inventum est oneris, ut, quod paullo ante a centum viris non potuit moveri, nunc a duodecim facillime referretur.

6. Ex qua autem causa ortum sit vel cur permiserit Deus hoc praevaluisse incendium, scire volentibus pro posse pandamus; nam silentio res supprimenda non est, quia causa incendii major ipso incendio [Col. 1288B] fuit. Erat ibi quidam monachus, ex aliunde adveniens [(608) 1Kb] , ibi jam ex multo tempore susceptus, qui non ibi secundum regulam promissae obedientiae, sed absque subjectione morabatur, et tantum falsissimae utique fidelitatis ubique demonstrabat, ut non solum ei minima quaeque committerentur, verum etiam cellarii indigne injungeretur obedientia. Qua tandem, licet invitus, amissa, quia inquietissimae vitae fuerat, maligno utique suadente diabolo, rursum custodis arripuit non jussus officium, quo et spontaneo quod praebebat adjutorio ad hanc quoque obedientiam aptus esse judicaretur. Quid plura? Ut suae voluntatis erat, custodis adjutor deputatus, confestim contra voluntatem fratrum et etiam saepe contradicentium in monasterio sibi lectulum collocabat, [Col. 1288C] quo aptius perficiendae suae dementiae locum inveniret. Inerat autem ei discedendi desiderium, ob quod omnimodis satagebat, licet furtive, sanctorum reliquias acquirere, cum quibus in alium locum veniens honorabilius susciperetur. Remanserat autem ibi de veteris monasterii structura turris admodum magna, ingredientibus templum pandens introitum, studiosissime quondam a venerabili Bertulfo abbate constructa; in cujus ascensu altare statuerat, quod licet, ex eo quod nuper ab his quos supra notavimus [(609) 1Kb] violatum et reliquiis in summitate sui fuerat vacuatum, negligeretur, tamen, ut postmodum patuit, ex ossibus et cineribus sancti Agricii Antiochensis patriarchae et Trevirorum archiepiscopi copiosissime fuerat insignitum. Qui licet [Col. 1288D] per tot tempora nullo sciente inibi servaretur, tamen hoc a senioribus memoriae traditum audivimus, quod praedictus venerabilis abbas interdum clanculo ascensa ipsa turre, orationi ibi per totum vacaret diem, saepissime etiam pervigilem ante memoratum altare prostratus duxerit noctem. Forte igitur sic operis ratio postulaverat, ut eadem turris destrueretur, quatenus locus novae daretur structurae. Cumque aedificia ejus et laquearia jam pene ablata fuissent, praedictus monachus, nescio quo instinctus [Col. 1289A] spiritu, cum jam coenandi horam praeteriisset, operariis ab opere suo domum discedentibus, arrepto ferramento, praedictum altare confringere aggressus est. Et cum aliquantum in frangendo laborasset, invenit scrinium diligentissime sigillo superposito reconditum; quod sigillum, quia litteras non noverat, cujus esset, scire non poterat, sed primam tantum litteram se cognovisse nobis retulit, quae est in capite supradicti abbatis Bertulfi, et ideo ipsius fuisse judicatur, qui aedificata ipsa turre altare pariter statuerat. Foras ergo prolatum scrinium, rejecto sigillo, temeraria non verebatur aperire manu; brevemque titulum marmori inscriptum ipsis ossibus superpositum auferens, quia aperte erat scriptus, utcumque potuit legendo cognovit [(610) 1Kb] , Sanctus Agricius [Col. 1289B] archiepiscopus scriptum esse. Laetus ergo effectus, scrinium descendens secum detulit; et quia illud secure servandi locum non habuit, in cimiterio inter ossa mortuorum in cripta reposuit, donec tandem aptum sibi locum provideret, quo illud sine timore, nullo sibi conscio, servare posset. Quod et triduo ibi absconditum latuit, quoadusque in sacrario, quia, ut diximus, custodis adjutor erat, locum aptum servandarum reliquiarum cautissime provideret. Est autem sacrarii domus inferior lapidibus camerata, superior autem lignis adoperta, ad quam de inferiori per cochleam ascenditur. In hac ergo superiori locum inter trabes et tectum praeparavit, ibique sacra ossa de cripta reportata locavit, magnamque struem lignorum veteris aedificii circumposuit, [Col. 1289C] saepiusque illic eundo, interdum etiam ibi dormiendo, locum frequentare non destitit. Interea iter suum licentia acquisita parat, nunciumque fideli suo cuidam amico direxit, rogans eum obnixe ad se venire, adiciens quod rei quam vellet cum illo tractare nullum omnino alium vellet interesse. Reliquiarum igitur parte de scrinio pannis quos praeparaverat imposita, studiosissime satagebat quatenus nil suae obstaret profectioni, ut omnibus rite praeparatis, quacumque die sibi placeret, liber posset discedere. Talia miser, divinam non recogitans animadversionem, tractaverat; sed Deus omnipotens, qui sanctum Agricium noluit separare a sanctissimo suo apostolo, cujus quondam per tanta [Col. 1289D] terrarum spatia vector exstiterat, impiam ejus dispositionem manifestavit et cassavit. Cum etenim, ut praediximus, locum eundem aliquandiu jugi sollicitudine frequentasset, die ante praedicta inde descendens more sibi solito, alias nescio quo ire paravit; cum subito ipsa domus, incertum unde exorto incendio, cum reliquiis et monasterio combusta est; licet aliqui ad honorem reliquiarum eum lumen ibi habuisse affirment, quod ipse ex toto negavit; vel rursum alii dicant, ab igne, quo candelae ibi parabantur, [Col. 1290A] hoc evenisse; quod incredibile videtur, quia ante triduum ignis ex toto ibi defecerat; re autem vera divina voluntate hoc decretum fuerat. Igne autem flammas in altum jaciente, ille miserrimus anxius de reliquiis, festinus accurrens, domum ascendit, pannum cum reliquiis jam incendio proximum apprehendit, quem secum trahere cupiens, omnino non potuit; nec ultra iniquis manibus tractanda cessit, sed potius ibidem comburenda remansit. Qui cum in trahendo frustra diu laborasset, desperans scrinium aperuit, ut saltem aliquod membrum inde acciperet, quod suae voluntati incombustum servare posset. At cum introspexisset, subito ignis, quasi fulgor de sacris ossibus jaculatum, ita faciem ejus inflammavit, ut resupinus corruens pene exanimatus [Col. 1290B] esset. Sed nec tunc quidem os aperuit, ut alicui ex accurrentibus cum armis et aqua rem panderet; quod si fecisset, jam illaesae incendio reliquiae ereptae fuissent. Ita Deo disponente, Agricii ossa et pulvis in loco permanserunt, quae inique furanda de loco requietionis sublata fuerant. Quae postea minutatim inter carbones diligentissime requisita, magna ex parte inventa sunt, ut majorem ipsius corporis partem nos non dubitemus habere. Pulvis vero cum cineribus cautissime cribro purgatus, ibidem in unum locum servandus repositus est, quibusdam suadentibus ut in honorem ejusdem sancti Agricii altare ibi statueretur, et dedicaretur ecclesia. Per omnia benedictus Deus, qui nos, licet indignos, noluit privare patrono tali, cujus nos auxilio ubique [Col. 1290C] gaudemus perfrui! Postquam autem haec acta sunt, videns auctor hujus sceleris non posse celari quod Deus voluit manifestari, cuncta quae gesserat vel cogitaverat protulit in medium; monstravit quoque locum ubi reliquias collocaverat. Quem fratres diligenter perscrutantes, sicut jam diximus, quantum potuerunt, semiusta ossa coadunaverunt, et honorifice in reliquum habenda conservaverunt. Ille autem miser, dictante omnium sententia, cum licentia discessit, quia nempe sibi nec loco huic habitare ulterius commodum nobis visum fuit . . . . .

7. . . . . . . . . Mihi hoc satis mirum videtur, quod in tanto periculo ignis et incendii, in tanto concursu et multitudine utriusque sexus populi [Col. 1290D] nemo prorsus vitae vel salutis suae debilitatem incurrit, nullus omnino nostrum rerum suarum aliquid perdidit.

Haec utcumque dicta sufficiant; nunc aliqua miraculorum beati Mathiae dicamus, quae ante inventionem ejus contigisse multi adhuc in corpore manentes religiosi praedicant, a quibus nos haec contigit audisse. . . . . . . .


Haec miracula in editione desunt.



EX MIRACULIS.
[Col. 1291]


1. E codice Erlangensi [(611) 1Kb] .

[Col. 1291A] 1. Interea [(612) 1Kb] dum opinio beati Mathie multis signis cresceret, plurimi ex diversis orbis partibus fama virtutum ejus exciti [4026 1Kb] veniebant et curabantur ab infirmitatibus suis. Quadam igitur die cum religiosi viri vota ferentes ad ipsum locum properarent, alius cuneus inde digressus illis occurrit. Cumque curiosius, ut assolet, de miraculis apostoli, an vere ita se haberent ut auditu perceperant, inquirerent, quidam maligne mentis, diabolo ut post patuit instigante: Quidnam, inquit, anilibus fabulis creditis? Nescitis clericos monachosque ad fingendum talia plurimum callere, questus gratia, suisque prestigiis marsupiis nostris et apothecis laqueos ponere? Nimirum ut epulis vacent illi, jejunandum nobis erit; ut illi superhabundent, nos egebimus. Quod nobis bis [Col. 1291B] ydola proponunt, nunc Martini, nunc Nicolai reliquorumque, non saluti nostrae consulentes sed substantie inhiantes faciunt. Quasi vero haec non sufficiant, novum bis quodammodo de Mathia deunculum faciunt, ut patrium fundum penitus emungant. Redite itaque ad cor et videte, quia deliramenta sunt haec anilia magis quam vera miracula. Hec et alia multa, que brevitatis causa obmisi, eo dicente, uxor ejus ac filii aliique sanioris consilii viri rogabant eum ne sancto apostolo detraheret, dicentes haec divina opera esse, non humana figmenta. Sed cum infelix ille non solum tacere renueret, sed multo deteriora proferret, subito traditus hosti antiquo, cujus haec instinctu loquebatur, clamidem suam ac tunicam ad pedes usque scidit, et caballo suo insiliens per montes [Col. 1291C] et valles ac devia queque se cum clamore valido proripuit. Quesitus igitur per biduum nec inventus est; post diem autem tercium in palude quadam caballus quidem ejus apparuit, verum ille penitus inveniri non potuit. Cujus exemplo multi correcti et devociores effecti sunt.

Eodem [(613) 1Kb] tempore quidam paraliticus de Arduenna silva que maxima est tocius Gallie. . . . .

Est autem quarto Kal. Julii solempnis consuetudo Gallorum, ut, in unum diocesi qualibet coadunata, cum reliquiis et letaniis ad urbem Trevericam properent, ut communi leticia beatorum apostolorum Petri et Pauli natalicia celebrent. Ab inventione tamen sancti Mathiae maxime hic mos inolevit; unde et ipse sepius in cantu vulgari replicatur. Qua specie [Col. 1291D] dum quidam laudes sancti Mathie, quas vulgo leysos vocant, canerent, unus [4027 1Kb] eorum levitate [Col. 1292A] juvenili actus, cepit jocari temere et pro laude simillima laudi decantare, ut risum sui similibus excitaret. . . .

Sequenti anno cum quidam rusticus Mosellam [4028 1Kb] in vigilia sancti Johannis baptistae naviculam ingressus cum uxore et filio ad limina beati apostoli per flumen Mosellam venire decrevisset, in ipso itinere a quodam tiranno captus, et cathenatus in carcerem mittitur, ceteris fuga elapsis. . . . .

In civitate Argentina provinciae Alsaciae quidam clericus. . . .

Alius vir, cum esset pastor ovium, beato Symeoni, qui Treveri in porta Marcia, que et Nigra vocatur, requiescit, ovem de paupere ovili vovit. . . . .

[Col. 1292B] Duo viri de vico Logostein [(614) 1Kb] nominato Renum transituri naviculam piscatoriam ingressi sunt. . . . .

. . . . . Judeorum quoque auxilia ac vetularum carmina consuluit. . . . .

Item puerulus matrem secuturus preeuntem, de ponte Attile in aquas subjectas cecidit. . . . .

Juxta fornicem Attile triumphalem [(615) 1Kb] , qui duo millia passuum a Treverensi civitate distat ad meridiem, quidam adolescens, dum media estate Mosellam transvadere vellet. . . . .

Miles quidam Treverensi territorio genitus non infimi generis sed pauperis erat substantie. Quapropter pudore actus natale solum reliquid, peregrinaturus ubicumque se obtulisset oportunitas. Devenit [Col. 1292C] ergo Coloniam Agrippinam, ubi, cum et status et leges urbis placerent, subsistere delegit. Adscivit itaque sibi potentissimos quosque in dominos, ut, cum illis fidelitatem ac servicium fecisset, eorum auxilio et consilio tucior degeret. Cumque multo tempore prospere ageret nullaque agitaretur molestia, causa quadam obveniente unus dominorum ejus dissimulato odio domui sue illum ascivit correptumque in vincula conjecit. Novem denique dies in quadam arce jacuit. . . . .

Purgensis quidam ejusdem civitatis. . . . .

Puer quidam vidue filius morbo tactus ad extrema perductus est. Cumque dies 15 egrotasset, extinctus est. Compositus igitur feretro, media locatur domo, ubi more Gallorum vigiliis ac ludis solempniter [Col. 1292D] frequentatur. Ludebant alii, sed mater flebat uberrime. . . . .

[Col. 1293A] Quinquagenarius homo quidam Pulcri-montis [(616) 1Kb] accola, quod est Arduenne silve. . . . . . . . quidam ingenuus vir ejusdem castelli municeps. . . . .

Suburbano rure quod Treveri adjacet versus aquilonem circa portam Marciam. . . . .

Apud Fuldam, que est Francie Teutonicae, mulier quedam pontem fluminis transitura. . . . .

Erat quidam maligne mentis, sicut diviciis sic habundans etiam viciis; qui cedibus et rapinis in vicinos suos grassatus, violenter omnia depopulabatur. Quidam autem illorum quos injuste afflixerat, domum illius igni succendit et aufugit. At ille sicut erat mentis perverse, in quendam pauperem crimen injecit et pro tribunali judici illum detulit. Quod cum per advocatum suum pauper se fecisse negaret, ad hoc tandem causa devenit, ut duello determinaretur. [Col. 1294A] Hoc tyrannus, sicut erat sanguinis avidissimus, feto suscepit animo; pauper autem se suaque dominio illius submittere volebat ut quiesceret. Sed ille rennuit. Die igitur dicta venerunt ambo locumque duelli intrantes congressi sunt, pari certamine viribus impares. Attrivit [4029 1Kb] enim tyrannus pauperem pene usque ad dedicionem, donec compulsus a suis nomen sancti Mathie invocaret pauper, divitem uno ictu deiceret, et occideret. Et salvatus est sanguis innoxius meritis beati Mathiae.

. . . . . . . . . . . . . . . . . . . . . . . . . . . .

Juxta pontem Moselle quidam puerulus navicula excidens submersus est. Quod videns quidam juvenis vestibus abjectis aquae insiluit, et inventum extrahere volens, maligno spiritu retrahente, quem Neptunum vocant, semel et secundo perdidit. . . . .



2. Ex codice Treverensi.
[Col. 1293]

[Col. 1293B] 1. Anno verbi incarnati 1226, primo anno domini Gregorii pape noni, regnante glorioso imperatore Friderico, favente Deo, qui omnia que vult facit in celo et in terra, in mari et in omnibus abyssis, qui producit nubes ab extremis terre (Psal. CXXXIV, 7), predicatores videlicet sancte Crucis, qui ubique terrarum discurrentes et crucis gloriam predicantes ex omnibus gentibus et populis et tribubus et linguis signaverunt servos Dei et milites Christi in frontibus eorum. Sensus enim et cogitacio humani cordis, que ad malum prona est omni tempore, ab adolescentia sua promptissima reddita est in gloriam Christi et ad reverentiam sancte Crucis, dum in remissionem omnium peccatorum populorum multitudines signarentur et in milicia celi boni milites [Col. 1293C] Christi conscriberentur. Unde et gloriosus inperator Fridericus signum salutis suscipiens, nonnisi in cruce domini nostri Jhesu Christi gloriari voluit; pro cujus fide et devocione universi cruce signati gavisi sunt gaudio magno valde. Cor pravum hominis et inscrutabile de abysso dedit vocem suam, et altitudo terrene dignitatis manus suas ad celum levavit. Ex istorum igitur numero predicatorum predicator unus Cunradus nomine nacione Hallensis---que civitas inperatoris est in Suevia---venit ad abbatem Cystercii ordinis in Walrebach [(617) 1Kb] ---que abbacia sita est in episcopatu Radesbonensi in confinio regni Boemie;---qui vices suas et auctenticum domini pape predicto magistro Cunrado in predicanda cruce commisit et litteris suis et sygillo confirmavit. [Col. 1293D] Veniente autem jam dicto Cunrado in civitatem que Cubitus [(618) 1Kb] dicitur Pragensis episcopatus spectantem ad cameram regis Boemie [4030 1Kb] et crucem predicante, tot milia militum et multitudines populorum signum crucis acceperunt, ut idem rex Boemie, cum proponeret bellum inire cum duce [Col. 1294B] Austrie, nec posset ei resistere, quia magna pars militum suorum a predicto Cuonrado signata erat, nec vires suas bellis inanibus regis expendere vellet; furore nimio commotus et spiritu maligno exagitatus, totam iram suam in ipsum Cuonradum effundere voluit, utpote qui causa fuerit tante discessionis sui exercitus, et inminuta milicia regis minuisset honorem. Igitur accensis animis, notarium suum ascivit munera ingencia promisit, et eum in necem Cuonradi armavit. Quia ergo pecunie obediunt omnia et munera excecant eciam oculos sapientum (Deut. XVI, 19), excecatus promissis, obtulit se in decollacionem innocentis. Multitudine ergo instar corone circumstante, stabat ille regis notarius evaginato gladio, et predicator crucis [Col. 1294C] propter verbum crucis in modum crucis totus jacebat porrectus in terra. O spectaculum nefarium! o iniquitas que egreditur a facie terre! Fons turbatus pede, justus cadens ante faciem peccatoris. Stat inpius, jacet justus; et ut caput justi amputet, ferus gladiator adest. Prostratus itaque et morti proximus, orat et precatur, ut tantillum ei daretur spacium, quo confessionem facere et corpus Domini sumere posset. Dum ille preces funderet, et timore regis---sermo enim regis urgebat---nemo illi subvenire presumeret: ecce filia ipsius regis, irrupta undique circumstancium multitudine, nudato capite advenit, dolens et flens super inpietate patris. Prostratum levavit, et in capellam, que proxima erat, secum adduxit, et confessores ei pie providit. Respirans [Col. 1294D] aliquantulum Cuonradus, ante confessionem rogavit sacerdotes quatenus nomina duodecim apostolorum scriberent, et singulis cereis singula nomina adponerent, ut cujus nomen volente Deo assumeret, ipsum patronum et advocatum in tam horrende mortis discrimine et in futuro examine propicium haberet. Facta [Col. 1295A] confessione surrexit, accessit, tulit et legit, et nomen Mathie apostoli gloriosi scriptum invenit. Stans autem attonitus, et utraque manu tenens breviculam, in qua [4031 1Kb] nomen sanctum sancti apostoli scriptum erat, toto corde et animo se totum devovens apostolo, rogat et deposcit sibi auxiliari et adjutorem celerem in tanta tribulacione fieri. Adest subito benignissimi benignitas apostoli, et facta est repente mutacio dextere Excelsi. Ira enim regis, que fuerat nuncius mortis, apostolo sancto interveniente et protegente conversa est in clemenciam, furor in misericordiam, tempestas magna in tranquillitatem maximam. Confestim ergo immutatum est cor regis, et eum sui penituit sceleris. Festinus itaque et cum ingenti tumultu militum se circumstipancium [Col. 1295B] accurrit, ut idem Cuonradus terrore nimio tumultuantis turbe turbatus iterum se ad mortem pertrahi metueret. Veniens autem rex, ad pedes magistri Cuonradi cecidit, et toto corpore in modum crucis in terram prostratus, indulgenciam sibi dari humillime et devotissime expeciit. Cuonradus vero admirans gratiam Dei et auxilium celeberrimum beati Mathie apostoli, factus est quasi in exthasi in eo quod contigerat sibi. Regem prostratum de terra levat, et indulgens sibi vitam, reatum criminis letus relaxat. Venit et ille gladiator, notarius scilicet regis, pallens et tremens, et facti sui penitens, veniam peciit et accepit. Cuonradus continuo a rege assumitur, presente rege et omni multitudine in alto statuitur, et ut verbum Dei predicaret a rege jubetur. [Col. 1295C] Erant illo die nundine et forum rerum venalium, quo e diversis locis mercandi gratia convenire solent populorum examina. Ipsa die Deo favente et rege gaudente maxima principum et militum et diverse etatis et sexus hominum signata est multitudo, et facta est leticia magna in populo . . . . . Iste idem Cuonradus predicator Treverim venit, et in ecclesia sancti Eucharii fuit, et in cimiterio ejusdem ecclesie predicavit coram tumba beati apostoli; Deo et beato apostolo liberatori suo inmensas gratias reddidit, et hec omnia que in eo facta sunt enarrans, ad gloriam Dei et beati apostoli ea litteris mandari rogavit. Acta sunt hec in civitate que Cubitus appellatur sita in episcopatu Pragensi ad honorem [Col. 1295D] gloriosi apostoli et gloriam domini nostri Jhesu Christi.

2. In episcopatu Spirensi est civitas quedam domini regis, que vocatur Gruoninge [(619) 1Kb] , spectans ad inperium; in qua civitatis habitatores [4032 1Kb] in fraternitate beati Mathie apostoli ex antiquo fratres conscripti et associati sunt . . . . . Universi ergo elegerunt magistrum fraternitatis scultetum ipsius civitatis, Godefridum nomine, virum strennuum et industrium, qui quidem ad opera et negocia regis [Col. 1296A] aptus et strennuus erat et ad collectas faciendas et oblaciones colligendas diligens et sollicitus, sed ad dirigendas et transmittendas oblaciones beato apostolo negligens et remissus . . . . .

3. Comes palatinus Henricus nomine a duobus suis clericis spiritu maligno repletis circumventus, ad hoc inductus est ut villam quandam Vilmar dictam super Logenam fluvium sitam, quam pie memorie Henricus imperator cum omnibus appendiciis suis pro remedio anime sue beato Mathie apostolo et sancto Euchario sollempniter donaverat [(620) 1Kb] , in proprietatem sui juris conaretur adtrahere. Idem enim duo clerici, ut favorem ipsius comitis magis magisque sibi conciliarent, promittebant ei privilegia et sigilla tali arte facturos, quibus intuentium [Col. 1296B] oculi deluderentur et quasi ante multorum annorum curricula facta vetusta et antiquissima viderentur. His dolis et versuciis clericorum animus comitis abstractus et illectus, quia vir nobilis et potens erat nec ei ecclesia resistere poterat, predictam villam suam esse dicebat. Fama hec ad aures ecclesie pervenit et tamquam sonitu magni tonitrui omnes illius ecclesie fratres nimio terrore perculit. Abbas conventum ingressus et universos intuens animo valde consternatos, consolatus est eos in Domino dicens: Quia prepositorum dominus potens est et comitem adtrectare et vobis propria restituere. Fidelis est, inquit, Deus, qui non patietur vos temptari supra id quod potestis, sed faciet cum temptatione proventum ut possitis sustinere. Hec dicens [Col. 1296C] comitem adiit, et accidit ut apprehenderet eum in equo sedentem et cum magno comitatu iter agentem. Abbas comiti appropinquans, causam et necessitatem ecclesie apperuit, pro ecclesia preces supplicationesque obtulit, orans et obsecrans quatinus intuitu Dei et beati Mathie apostoli et sancti Eucharii, quorum reliquiis et miraculis eadem [4033 1Kb] ecclesia insignis haberetur, res ecclesie [4034 1Kb] usurpare non presumeret, quia iram Dei et sanctorum ejus, qui illius loci sunt domini et protectores fidelissimi, effugere nullatenus posset. Comes itaque fastu temporalis glorie elatus, preces abbatis sprevit et abnuit, secundum illud: Simplicitas justi quasi lampas contempta ante fatiem peccatoris parata est tempus [Col. 1296D] statutum (Job XII, 4). Et abbas quidem pro ecclesia legatione fungebatur et contempnebatur; oratio autem [4035 1Kb] fiebat pro eo sine intermissione ab ecclesia ad Deum. Et Deus, qui superbis resistit, humilibus autem dat gratiam, de excelso sancto suo respexit in orationem humilium, et non sprevit preces [4036 1Kb] eorum. Nam cum ad primas preces comes abbatem sperneret, manum Dei super se paululum adgravatam comes sensit; equus [4037 1Kb] enim ejus totus contremuit et casum minatus aliquantulum timoris [Col. 1297A] comiti incussit; sed ipsam lenem castigationem, quia a Deo fieret, nemo eorum qui aderant advertere potuit. Comite itaque progrediente, iterum abbas comiti adjungitur, et preces precibus addens, ut ante contempnitur. Et equus [4037 1Kb] comitis secunda vice majori terrore concussus ad genua corruit et sessorem suum gravi timore conterruit. Tunc amici comitis. . . . . . . tes [4038 1Kb] et timentes ne forte hec visitatio Dei et sanctorum ejus esset indignatio, ceperunt unanimiter comitem exorare, ut ab injusticia sua dignaretur desistere, quia ire Dei et sanctorum ejus non posset resistere. Comes ergo corde obdurato preces omnium et consilia sprevit, et idcirco acrius castigari meruit, correctionem habens sue vesanie, quia tantummodo sola vexatio intellectum [Col. 1297B] dare solet auditui. Tertia vice cum idem abbas, quem sollicitudo major stimulabat et sollicitabat, comitem interpellaret et multam patiens repulsam [4039 1Kb] nichil proficeret: ecce repente in conspectu omnium manifeste dignam pro meritis iram Dei et sanctorum ejus comes expertus est, et sicut locusta violenter ex equo excussus, cum equo cecidit, et gravi allisione corporis adtritus, premortuus et ex sensu factus quasi amens in terra porrectus jacuit. Tandem a terra levatus et alias delatus, cum ad se redisset, intelligens plagas quas circa eum Deus et sancti ejus ecce jam tercio fecerant, timens ne pejora prioribus pateretur, amicorum quoque et nobilium blanda ammonitione ammonitus, protestatus est publice coram abbate et aliis quam plurimis [Col. 1297C] [4040 1Kb] , injuste res ecclesie usurpare sibi voluisse et nichil juris in rebus ecclesie se habere confessus, ad iniquitatem prosequendam periculose inductum fuisse. Hec mutacio dextere Excelsi, qui dominatur potestati [4041 1Kb] maris, motum autem fluctuum ejus (Ps. LXXXVIII, 10) pro voluntate sua et qualitate hominum [Col. 1298A] aut mitigat aut exasperat. Itaque comes castigatus et humiliatus, versa vice abbatem petit et obsecrat ut errori suo clementer indulgeat, libertatem ville quam injuste rapere adtemptaverat libere et absolute cum omnibus appendiciis [4042 1Kb] suis possideat, et cum fratribus ecclesie ut pro eo orent humiliter exorat. Grates quoque et gratias plurimas Deo et sanctis ejus egit, quod sic pie castigari meruit, nec eum sanctorum pietas morti presenti tradiderit. Preterea duo illi nec nominandi clerici fabricatores mendatii, qui adversus innocentem ecclesiam dolos tam nefandos continuaverant et comitem ad hanc iniquitatem adduxerant [4043 1Kb] , tesaurizantes iram, in die ire iram Dei et sanctorum horrende experti sunt, et ambo simul subitanea morte mortui [Col. 1298B] sunt . . . . . .

4. Dominus castri de Merenberch, Hardradus nomine, quodam tempore ab adversariis suis impugnabatur, et adversarii ejus circumquaque discurrentes cuncta que sui juris erant prout poterant rapinis et incendiis devastabant. Venerunt ergo ad quandam villam que Duorlar dicitur non longe a predicto castro positam, et ad eundem Hardradum dominum castri pertinentem, eadem facturi que in aliis locis faciebant. Erat autem in eadem villa curtis quedam et horreum frumento plenum, collectum et aggregatum de quadam arabili terra, quam senior Hardradus, avus videlicet istius junioris Hardradi, beato Mathie apostolo in elemosinam pro remedio anime sue legaverat, quam in eadem villa colonus quidam [Col. 1298C] Ludowicus nomine strennue excolebat et censum annuum de eadem elemosina ecclesie beati Mathie solvebat. Igitur hostes et adversarii eandem villam ingressi, ceperunt predas agere, ignem inicere et villam exurere. . . . .




[Col. 1297]
GESTA ALBERONIS ARCHIEPISCOPI.





[PRAEFATIO.]

Cum archiepiscoporum Treverensium historia Gestorum continuatione usque ad Meginheri obitum descripta esset, Alberonis viri illustris, fortis atque ingeniosi tempora secuta sunt, quae ecclesiam penuria depressam nova gloria extulerunt, et Treverensibus magnas in rebus publicis imperii Germanici gerendis partes contulerunt. Ideo mirum esse nequit, quod plures in ejus laude canenda et scribenda versati sunt, alter episcopo nisi fallor vivo, alter sub Hillino Alberonis successore [(621) 1Kb] . Primus carmine hexametro archiepiscopi Vitam usque ad A. C. 1145 descripsit, mox strictius, mox uberius de rebus publicis et ecclesiasticis locutus, sed ubique eorum quae narranda duxit bene gnarus, quippe qui in urbe Treverensi vixisse et pleraque suis oculis auribusve percepisse videatur. Etiam chartas quasdam adhibuit [(622) 1Kb] totamque narrationem Gestis antiquis quasi breve supplementum addidit [(623) 1Kb] .

Altius Baldericus rem aggressus est, cum aliquot post Alberonis mortem annis hujus Vitam narranaam susciperet. Ipse tunc magister erat scholarum, ab ipso Alberone a. 1147 in hoc munus evocatus. Natus enim in dioecesi Leodiensi, villa Florinensi, ad papae Eugenii curiam se applicuerat. Quem cum, papa in Galliam profecto, in urbe Parisiensi Â»causas dicentem et saepe apposite perorantemÂ«, ut ipse narrat, Albero audivisset, secum Treverim adduxit, et scholae ecclesiae S. Petri praefecit [(624) 1Kb] . Inde ab hoc tempore archiepiscopo familiaris fuit eumque in itineribus nonnunquam comitatus est [(625) 1Kb] , ita ut res ab illo postea gestas bene perspectas haberet, et tam veritatis studio quam Alberonis amore ut eas posterorum memoriae commendaret induci posset. Vixit pluribus annis post sub Hillino archiepiscopo, et, vel ipsius vel aliorum chartis, [Col. 1299] annis 1152, 1154, 1156 et 1157 nominatur; a. 1156 ecclesiae S. Simeonis praepositus erat [(626) 1Kb] . Postea vero nemo ejus mentionem fecit [(627) 1Kb] .

Insigne vero scientiae et ingenii testimonium Wibaldus abbas Stabulensis Balderico dedit, cum hic scholam Treverensem regere coepisset [(628) 2Kb] ; neque Baldericus opere suscepto et finito bonam opinionem fefellisse judicandus est. Sermonem magis floridum quam siccum judicaveris, hinc inde poetarum Horatii et Ovidii locis exornatum [(629) 1Kb] , et ipse auctor se veterum scriptorum laudes aemulari apertis verbis dicit [(630) 1Kb] . Neque tamen fines rerum scriptori constitutos egressus esse videtur, sed plerumque apte et simpliciter quae gesta sunt enarravit. Praefatione brevi sed concinna lectoribus veri amorem probavit, et quamvis archiepiscopi laudes non tacere sed viri egregii res admiratione dignas celebrare voluerit, neutiquam tamen partium studio se abripi passus est. Primis, nisi fallor, annis Friderici imperatoris pacificis et quietis de lite regni et ecclesiae, qua Albero valde implicatus fuerat, integre judicavit, et regis Alberoni infensi epistolam narrationi inseruit [(631) 1Kb] ; postea quae minus comperta habuit aperte professus [(632) 1Kb] , ubi vero monumenta fide digna recipere potuit [(633) 1Kb] haec secutus est. Pluribus locis Balderici narratio cum Gestis illis metricis ita convenit, ut alter altero usus esse videatur [(634) 1Kb] . Sed uterque semper etiam propria habet, et quum poeta ille jam ante Balderici adventum libro finem dederit, Baldericus vero multo sit uberior et copiosior [(635) 1Kb] , hunc illius carmen vidisse quidem sed nonnisi paucis locis adhibuisse putarim. Post a. 1145 hic scriptos fontes nullos habuit, et hac potissimum libri parte propter rerum copiam et fidem magni est faciendus.

Utrumque librum poetae et Balderici scriptor ille Treverensis penes se habuit, qui in cod. S. Mathiae, Trever. n. 1341 supra C1 nominato, Gestis brevem continuationem usque ad a. 1152 adjecit, sed praecipue Baldericum presso pede secutus est. Postea poeta diu latuit, Baldericus vero a Browero aliisque lectus, ab Hontheimio [(636) 1Kb] (Prodr. II, p. 767) et Wyttenbachio [(637) 1Kb] (tom. I, p. 217 sqq.) editus est.

Gesta metrica in cod. Vindobonensi Hist. prof. N. 1069, supra B1., primus Pertzius invenit, eoque flagitante V. cl. Chmel descripsit; cujus exemplar huic editioni parandae fundamentum fuit.

Codex Treverensis n. 1387 (IV), olim fortasse S. Mariae ad Martyres [(638) 1Kb] membr., s. XII ex., qui octo quaternionibus et 3 foliis constat, et elegantius quam diligentius scriptus est, Balderici Gesta Alberonis continet. Quem a. 1840 in bibliotheca Treverensi cum editis accurate contuli, et nunc erroribus correctis [(639) 1Kb] quam fidelissime exprimendum curavi. Singulari quodam folio voluminis initio archiepiscopi imago cernitur, hac inscriptione addita: Domnus Albero archiepiscopus Trevirorum. Ex hoc codice descriptus est alter chartaceus saec. XVI, nunc N. 1388 (1281) indicatus. quem in libro edendo prorsus seponendum duxi.

Kiliae pridie Kalendas Maias a. 1847.


G. WAITZ.





GESTA METRICA AUCTORE ANONYMO.


Non valeo lingua gestis depromere digna
Hujus pontificis; sed pauca rogatus amicis
Digero sermone ceu vix queo justiciore.
Musa fave, mendosa cave, cum plura revolvas.
Pastor age, dic presul ave, cum pauca resolvas.
[Col. 1301A] Ortus erat celebri vir de regione Metensi;
Post et in ecclesia puer est nutritus in illa
Inque inventute per regni climata late
Claruit. Et Romae jam tunc diffusus ubique
Error magnus erat, quia papam cesar habebat
Fraude dolo captum, sic juramenta coactum,
Ut nunquam sese banniret, iniqua dedisse.
Sed fedus ruptum, cogentibus ecclesiarum
Principibus, grande belli succenderat ignem.
Paxque negata bonis fuit omnibus ecclesianis,
Ecclesiae nati fuerant qui sic vocitati;
Cedibus ac predis intentis Heinriciadis,
Sic appellatis Heinrici nomine regis.
Hec jam de parte quadam perstrinximus ante [(640) 1Kb] ;
Quare non esse liquet hec replicare necesse.
[Col. 1301B] Tunc de quo loquimur velut insuperabile robur
Creverat Albero, cepitque patescere clero;
Primum cesarianis, post magnatibus ipsis
Innotuit, crebro contraria multa gerendo.
Nec non pontificem propria de sede Metensem
Adelberonem, non equa sibi sapientem,
Officioque suo fecitque carere sepulchro.
Cui successorem sanctum primo Theogerum,
Hinc Stephanum fieri, spreto satis imperiali
Obtinuit jure. Qua causa rege furente,
Mandatum multis ejus de funere mortis;
Quod multis gratum fuit, et satis insidiatum
Romam pergenti seu per regnum gradienti.
Evasit vero mortis vicinia crebro.
[Col. 1301C] Sepe per infestos veluti paraliticus hostes,
Impositus carro, juncto protractus asello,
Transiit inmunis, sibi preduce paupere quovis.
Nam commentato facies superoblita fuco
Hunc abscondebat; agapes quoque suscipiebat
Illorum qui se meditabantur jugulare.
Sic Romam, sic ibat eo quocumque volebat.
Et contempnentes papae decreta Metenses
Taliter angebat, quod nullus eos sepelibat
Defunctos, donec se plebs vesana novisset
Romanae sedi numquam debere reniti.
   Hic igitur nactus Trevirorum pontificatus
Sedem [(641) 1Kb] , jam dictum Stephanum nunc ante Metensem,
Hactenus adversum tribus his metropolitanis
[Col. 1301D] Nostris, Brunoni, Godefrido vel Meginhero,
Forte resistentem, sibi nec parere volentem,
Ut voluit tandem parere coegit eundem.
Ceperat inde rei propriae sic consiliari,
Banno refrenans a predis compatriotas;
Et per episcopium tendens acies oculorum,
Undique corrasit sibi quod mens utile suasit.
   Vers. 55.
[Col. 1302A] Et nec cenobiis propriis hac parte pepercit;
Et minus Eucharii dicto de nomine Christi,
Quod nimis attrivit nimium nimiumque gravavit.
Hinc ad cenobium Maximini repetendum
Intendens animum, magnarum pondera rerum
Aggreditur, et regis ad Italiam properantis
Lotarii comitatur iter, totumque per annum
Illius obsequium numquam defessus agebat [(642) 1Kb] .
Tam papae quam regis ibi fit carus honori,
Cisalpinarum legatus et ecclesiarum
Efficitur, redituque suo corpus Megenheri
Quondam pontificis et decessoris abinde
Transtulit, inque domo sancti Petri tumulavit.
   Mox nimium durae subeunt discrimina curae.
[Col. 1302B] Quippe suum castrum quod nomine dicitur Ararum [(643) 1Kb] ,
Dum fuerat peregre, pervasum fraude latronum;
Mors quoque Lotarii [(644) 1Kb] regis diffusa per urbes.
His consternatus, tacitus paulisper agebat;
Sed confortatus animum viresque trahebat,
Miliciamque suam populum cives Trevirorum
Aggregat in castrum, circumdedit obsidione,
Post paucosque dies, sed non sine sanguine, cepit;
Et sibi vicinum Nanterum [(645) 1Kb] nomine clarum.
Preterea missis hic circumquaque ministris,
Pontifices et primores collegit in unum [(646) 1Kb]
Quo fluit in Renum Mosella decus fluviorum,
Et quem predixi [(647) 1Kb] Counradum nomine regem
Constituitque suis hunc rebus honorificavit
[Col. 1302C] Et sumptu; mox hunc ad Aquis castrum properantem,
Ut, ceu mos veterum constat, benediceret illum,
Prosequitur; sed non quoquam procedere quivit
Hac re velle suum, quia presul Coloniensis
Hoc interrupit, proprii dicens fore juris
Ungeret ut regem. Cujus si quis rationem
Considerare velit, citius cognoscere quibit,
Quod rationis [4044 1Kb] inops numquam subsistere possit.
Claret enim cunctis, quoniam [4045 1Kb] primas Treberensis
Omnibus ecclesiis Gallorum Germaniaeque
Presideat jure, quo summa negotia quaeque
Disponat. Sicut legimus, cum mortuus esset
Lotharius, quondam rex falso, sed verus adulter
[Col. 1302D] Existens, Treberis cum nullus episcopus esset,
Thietgaudus quoniam presul peregrinus obisset:
Qui tunc presul erat Adventius ille Metensis
In vice primatis Karolum---quasi tercius illo
Nomine pollebat---statuit regemque sacravit [(648) 1Kb] .
Sed forsan dicent, quod eorum presul obisset
Tunc, etiam quod nos verum fore non reprobamus.
   Vers. 103.
[Col. 1303A] At sibi subjectis vicis ejus jura licebat
Ocius implere, sibi lex si prisca favisset,
Quam modo divitiis calcant fastuque moderni,
Ut, quia pauperior est hec sedes Treberensis,
Propterea sit et inferior locupletibus illis.
Hec modo sufficiant. Albero tamen satagebat
Regis ad obsequium pre cunctis esse paratus
Rex quoque pre reliquis hunc semper honore colebat,
Ejus consiliis crebro feliciter usus,
Precipue quando Saxones arma movendo
Viribus inmensis hunc infestare parabant.
Quo sumptu magno veniens et milite multo,
Obtinuit laudis palmamque suae probitatis.
Hoc mediante tamen per pacis condicionem
[Col. 1303B] Omissum bellum, populusque domum remeavit.
   Pro quibus ac aliis ab eodem tam bene gestis,
Et quia non juste subtracta fuit Treberensi
Ecclesiae, quondam de cujus proprietate
Et fundo vere legitur constructa fuisse,
Ut testamenta [(649) 1Kb] referunt sub nomine regum
Qui Dagobertus Pipinus Karolusque fuerunt,
Hanc abbatiam Maximini nomine dictam
Rex sibi restituit, Petro per eumque beato [(650) 1Kb] .
Sed monachi, pulso paucis abbate Gerhardo
Ante diebus, ei mox quendam substituerunt,
Ignotum prorsus persona, religione;
Hunc et distracto templi duxere metallo
Vestibus atque sacris, Romanis hisque coemptis,
Hunc ab apostolico mercedibus obtinuerunt
[Col. 1303C] Abbatem fieri de more sibique sacrari.
Et confirmatum banno metropolitani
Exemptum juri libertatemque tueri,
Acriter exposcunt [(651) 1Kb] , exultantesque reducunt,
Huncque suae sedi superimposuere latenter.
His certaminibus pertransiit integer annus.
   Quo grandis facto crevit metropolitano
Cura, quod hec tanta sibi vis illata fuisset
Contemptusque gravis ab eis quos semper amavit
Romanis, quorum sese virtute putavit
Omnes qui vellent se ledere vincere posse.
Sed quid ad hec ageret? Ne castrum rumperet illud,
Quae sibi detulerant papae mandata vetabant;
Introitusque suisque sibi non jure negatus.
[Col. 1303D] Ipse tamen cives ad talia bella furentes
Crebro minis precibusque suis ab eis revocavit.
Motus preterea sua quod legatio spreta
Esset ab ecclesiis hic presulibusque quibusdam,
Omnibus impensis Romam festinus adivit,
Expositisque viae causis, papaque favente,
Obtinuit quae tunc voluit, victorque redivit.
   Vers. 153.
[Col. 1304A] Atque sui voti compos effectus, ut illud
Cenobium semper sibi successoribus atque
Esset subjectum, per apostolicumque sigillum
Hac re firmatam referens pro munere cartam [(652) 1Kb] .
   Sed graviora malis sunt orta prioribus exin.
Nam monachis factum fuerat presentibus istud.
His et apostolicus jussit metropolitani
Dictis parere, simul abbati per eosdem
Ecclesiae donum demandans suscipiendum
Nutu pontificis sedisque manu Treberensis.
Sed cum decreto Romano presule spreto,
Rursum conspirant huic introitumque negabant;
Ob cujus meriti rem sunt anathematizati.
Sed querens veniam de banno solvitur abbas.
At monachi magnum super hoc fecere tumultum,
[Col. 1304B] Et comitem castri Lucelenburhc antea dicti,
Qui defensoris nomen susceperat horum
Pontificique fidem juraverat auxiliumque,
Cum septingentis corruptum pene talentis,
Fraude doloque fide prima vel federe rupto,
Efficiunt promtum quo bella moveret et arma
Qui veluti nostis ut crudelissimus hostis,
Cedibus ac predis capturis pluribus actis,
Sacra profanavit, villas ac templa cremavit.
Heu pudet armatas acies hostemque superbum
Ad portam Martis sanctique fores Symeonis
Clavigero celi contraria signa tulisse!
Non locus hic muro sed vili prelia vallo,
Hostilemque manum perpauci sustinuere.
Non tamen inmunis de clade superfuit hostis,
[Col. 1304C] Sed majore sui dampno multatus adivit.
Vidimus ad pontem vesani presulis agmen
Igne furens, in tecta ruens, et fana profanans.
Aula Dei matris, quam quondam rex Dagobertus
Condidit, irrupta flammisque voracibus usta,
Sanctorum thecas, quas reperit hic super [4046 1Kb] aras,
Districto gladio miles occidit avarus,
Par habuitque solum factorem reliquiasque.
Vidimus impleri quod ab Ezechiele refertur,
Quod violaturus hoc emissarius esset
Archanum Domini (Ezech. VII, 22). Sed non impune patratum
Hoc scelus. Ut villas aliquantas ecclesiasque
Hostis combussit et plures urere jussit,
[Col. 1304D] Presul eum cum milicia post terga secutus
Occupat, et multis ex ejus agmine captis,
Pluribus occisis, aliquantis debilitatis,
Accelerare fugam Domino miserante coegit [(653) 1Kb] .
Jam fuerat quintus hujus certaminis annus,
Expulsique loco sunt illi maximi juste,
Suffectique sibi monachi sunt religiosi;
   Vers. 203.
[Col. 1305A] Quis a pontifice preponitur abba Sigerus [(654) 1Kb]
Qui prius electus ab apostolicoque sacratus,
Post anatematizatus estque reconciliatus.
Ista sub autumpno sunt prelia gesta bienni;
Quos hiemes validi venti pluviaeque fuere
Cum magno plebis dampno gemituque secuti;
Jamque putabatur pax parta quiesque futura.
   Sed secus hoc cessit, quia castrum forte remansit
Predicti comitis, quod abest tria milia nobis,
Nomine Butolicum [4047 1Kb] [(655) 1Kb] quod presulis agmine dudum
Obsessum fuerat, sed ab obsidione solutum,
Cum presul comitis premeret tergum fugientis [(656) 1Kb] .
Sed castellani dederant se vel sua paci;
[Col. 1305B] Inque fuga belli comes hanc laudare coactus.
Ut vero patuit paulo post fraude doloque
Rupit, eamque sui violarunt cedibus, igni.
Sic vulgus miserum patrio de limite pulsum,
Profugus atque vagus perit in diversa rotatus;
Quique remanserunt operi nullo studuerunt;
Tantum cura fuit illis ut ab hoste laterent.
Jam pecus abductum regio vastataque circum,
Agricolae raptis annum flevere juvencis;
Cessit cultura terrae per Belgica rura.
Hoste malum faciente, minus Deus est operatus;
Namque pecus, quod ab hoste metus vel terror abegit,
Nocte lupus laniando ferus vastator ademit.
Qui prope nos fluvius est Kylia [(657) 1Kb] nomine dictus
[Col. 1305C] Teque Mosella petit, momenti tempore crevit,
Imbribus effusis tectis domibusque solutis,
Omne genus pecoris vel alitis intro repertum
Cumque viris pueros mulieres atque puellas
Pertulit, absorptos famae majoris in amnem.
Interea Treveri curarum pondere pressi,
Talibus insueti bellis intendere nisi,
Aggrediuntur opus sine muro. Namque patebat
Urbs, nisi pontificis quam quondam cura Brunonis
Fecit ad australem longo munimine plagam.
Vallo circumdant vel muro menia firmant,
Custodes vigilesque locant vel lapsa restaurant;
Arma parant, sociosque vocant, hostemque fatigant.
Qui nimis elatus spoliis rebusque secundis
[Col. 1305D] Jam sibi cessuram gentem speraverat omnem.
Sed facies rerum conversa vices dedit illis;
Cum Treveri crebris excursibus hoc repetentes,
Nobilibus horum captis gladioque peremptis,
Acceptas clades his cladibus equiparabant.
   Mox ubi temperie prodibant gramen et herbae,
Presul, corraso quod in ecclesiis fuit auro
   Vers. 251.
[Col. 1306A] Preterea quicquid tunc reperit in cruce magna
Quam quondam felix Ekebertus contulit illic [(658) 1Kb] ,
Rursum Butolicum toto conamine castrum
Aggreditur; sed difficile cepit licet illud,
Quod non fida sibi sociorum pectora sensit,
Qui castellanos, jam quos angustia panis
Dedere cogebat, clam pane dato retinebant;
Et cui tormenti quod vulgo manga vocatur
Credita cura fuit, jaciendi cessit ab arte,
Quod seductus erat mercedibus accipiendis.
Tandem cum cura, cum sollicitudine summa,
Post mortes hominum multas fusosque cruores,
Undique conclusi, vetiti dandis alimentis,
Jam desperati meditantur deditionem,
Egressumque petunt cum rebus sospite vita.
[Col. 1306B] Annuit his presul et conductum dedit illis.
   Tum vero quidam de principibus Trevirorum,
Qui modicae fidei multum prius impediebant
Pontificem, sed clam castellanosque juvabant,
Orant ut salvum donetur hoc sibi castrum.
Cumque notum Treviris foret hoc sermonibus istis,
Infremuere nimis, et vociferatio grandis
In castris oritur passim magnusque tumultus,
Armaque diripiunt. Hoc si castrum, modo dicunt,
Permaneat salvum, cur nos obsedimus illud?
Cur tocies domibus nostris natisque relictis
Nocte dieque vias transivimus atque timores?
Esuriemque, sitim, pluvias solisque calores,
Vulnera, livores, et mille pericula, mortes,
[Col. 1306C] Impensas, studium, curas estusque laborum
Incassum tulimus, nichil hac si parte lucramur.
Hoc manet effugium cuivis de gente latronum.
Exulat hic tutus qui grassator populorum.
Hoc urbi nostrae fuit, hoc patribus inimicum,
Hoc vetuitque viam tam nobis quam peregrinis.
Hic fusus sanguis noster, nostrique propinqui
Et socii pariter hic mortibus occubuerunt.
Sed magis ite viri, jam solvite vincula colli,
Dum vacat, a cervice jugum deponite durum!
Quod quantum premat ignotum, quia venit in usum;
Sed mox depositum concedet grande levamen.
Nec quid quisque comes dicat vel quid velit aut dux
Cernite; sed vestrae faciem cognoscite turbae.
Sunt multo plures qui nos et nostra sequentur
[Col. 1306D] Signa, vel adversos qui fortiter ense repellent.
Est rerum dominus presul, qui nostra juvabit
Vota suo nutu, si lingua forte tacebit.
Sic exhortati scandunt fastigia montis
Agmine condenso, victisque viam tribuentes,
Portarum cunctos aditus et muros occupavere.
Nec mora, subjecto clam lato menibus igne,
   Vers. 302.
[Col. 1307A] Exultat presul, gemit hostis, fumigat omnis
Mons, unaque die capit hec contentio finem.
   Octobri mense medio fere pretereunte [(659) 1Kb] ,
Autumni causa diffusis civibus extra,
Hi castellani pulsi munimine tali,
Cum duce prelato spargunt ignes iterato,
Nec piget infestis ad pontem currere signis.
Protinus intenta bellis urbana juventa;
Sed non consulte sine consilio sapiente
Obvia ferratis fit nuda pedesque tyrannis.
Precipiti cursu vesani presidis agmen
In raros agitur cuneos sternitque fugatque.
Hic equites pauci fuerant primoque fugati,
Et pedites miseri mortes et vulnera passi
Sunt, reliqui portis fugere pericula clausis.
[Col. 1307B] Mane sequens totum valdeque fuit nebulosum;
Custos non aderat pontis, portaeque patebant.
   Vers. 319.
[Col. 1308A] Hostis tum letus de prosperitate priori,
Advolat, et portis urbem cepisset apertis,
Ni de canonicis quidam foret obvius illi;
Qui clamore suo paucis sibi consociatis,
Hunc celeri cursu foribus clausis repulisset.
Sed spargens ignes, cunctas ibi subruit edes;
Hincque secutus eos quos diximus antea cives,
Hos confiscavit villamque solotenus ussit.
Presul enim regem conduxit in hanc regionem [(660) 1Kb] ,
Et turres et castra petit, comitemque coartat,
Et sibi commissa privavit eum comitiva;
Quam de principibus regnique fidelibus uni
Subdidit, haut [4048 1Kb] quia nec diu multo post obit ille,
Et redeunt rursum beneficia grata priori.
[Col. 1308B] Sed tamen hec presul concessit corde benigno,
Letus in hoc bellum jam finivisse cruentum.
   Vers. 385.


[Col. 1307] EXPLICIT [4049 1Kb] .





GESTA ALBERONIS ARCHIEPISCOPI AUCTORE BALDERICO.

[Col. 1307C] Alberonis Trevirorum archiepiscopi facta et dicta memorabilia narraturus, rem aggredior apud posteros minus fidei habituram quam miraculi. In qua re, scias, lector, nec laudi nec vituperationi me studere, sed veritati.

1. Ammiramur quosdam magna fecisse, sed multorum favore et auxilio atque cooperatione; quemadmodum principes gentium, qui existentes paternorum regnorum heredes et successores, subditarum gentium armis suum dilataverunt imperium, ut Alexander, Julius, Augustus, Karolus et plerique alii, qui materiam magnam suis factis prebuerunt antiquis hystoriarum scriptoribus. Hic autem singulariter in hoc exstat ammirandus, quod solus homo atque privatus, immo etiam adhuc pauper, [Col. 1307D] maximas res perfecit. Cum enim adhuc in prima juventute nulla fulgeret dignitate aecclesiastica vel seculari, pro libertate aecclesiae, solus inter omnes Metenses, imperialis majestatis culmini se opposuit. Ea tempestate, qua regnum et sacerdotium gravissimo dissidebant scismate---quod in diebus Gregorii papae septimi, qui priori nomine Hildebrandus dicebatur, atque Heinrici tercii imperatoris ceptum, per tempora Urbani Paschalis apostolicorum usque ad tempora Calixti papae perduravit---iste homo novus cepit miles mirabilibus ingenii [Col. 1308C] atque consilii sui armis esse aecclesiae sanctae defensor. Ut autem plenius atque planius intelligas quae et qualia et qualiter et ad quid homo iste perfecerit in defensione aecclesiae contra imperatoris injuriam, predicendum michi videtur, quae et qualis fuerit causa hujus scismatis. A tempore Karoli imperatoris usque ad tempora Heinrici imperatoris tercii reges ob sua merita, quia suis beneficiis ampliabant et defensabant aecclesias, ex concessione Romanorum pontificum investituras episcopatuum dabant et ecclesiarum providentiam gerebant; Heinricus autem tercius, cujus, ut speramus, propter pleraque bona opera valde magna, tecta sunt peccata, nimis fuit infamatus de venditione episcopatuum. Unde praedictus papa septimus Gregorius investituras [Col. 1308D] episcopatuum eidem regi conabatur auferre [(661) 1Kb] . Quod cum perficere non posset, coegit tamen eum firmiter promittere quod eos omnes expelleret a suis sedibus episcopos quos precio sciret intrasse, et de cetero precio nulli episcopatum dare. Quam rem cum predictus imperator aggrederetur, tantum incurrit fere omnium odium episcoporum, quod contra ipsum regem Gregorio papae adheserunt et eum cum domino papa excommunicaverunt. Multi autem ex cardinalibus regi adheserunt, et de clero Romanorum atque de populo. Quorum contra papam [Col. 1309A] Hildebrandum plurima exstant scripta mordacia [(662) 1Kb] . Hic autem Henricus filius erat Conradi imperatoris. Cujus filius Henricus, qui dicebatur senior, paternae heres discordiae cum Romanis pontificibus, imitando patrem gravabat in tantum quosdam episcopos, quod eorum machinatione et Romani pontificis auctoritate a filio suo Henrico regno pulsus est, LIIIIo regni sui anno, et paulo post Leodii defunctus est. Cui cum in regnum successisset Henricus filius ejus junior, jam post Gregorium, Urbano papa defuncto, sedebat apostolicae memoriae Pascalis papa, qui quod dominus Gregorius VIIus ceperat zelo Dei succensus perficere volebat. Cum enim Henricus junior ad consecrationem imperialem Romam venisset, unctionem ei papa denegabat, [Col. 1309B] nisi cederet a jure quod in vestituris episcopatuum videbatur habere. Quae res quem eventum habuerit, ex epistola a rege Heinrico Roma redeunte per universum regnum transmissa (an. 1111) perpendi potest.

2. Heinricus [(663) 1Kb] Dei gratia Romanorum imperator augustus, omnibus Christi et ecclesiae fidelibus. Notum esse volumus dilectioni et discrecioni vestrae, ea quae inter nos et dominum illum Paschalem erant, quomodo incepta, tractata ac peracta sint; scilicet de conventione inter me et ipsum, de traditione Romanorum in me et meos, ut audita intelligat, intellecta examinet, examinata dijudicet. Igitur cum in eo totus essem ut me ad ecclesiae utilitatem et ipsius votum, si justum esset, componerem [4050 1Kb] , cepit dilatationem et exaltationem regni supra omnes antecessores [Col. 1309C] meos studiose promittere, subdole tamen quomodo regnum et ecclesiam a statu suo scinderet tractare. Quod facere sic aggressus est. Regno nostro [4051 1Kb] , jam a Karolo 300 et eo amplius annis et sub sexaginta tribus apostolicis investituras episcopatuum et abbatiarum eorundem auctoritate et privilegiorum confirmatione tenenti, absque audientia auferre volebat; et cum per nuncios nostros quereretur, quid de nobis fieret omnibus his ablatis, in quo regnum nostrum constaret, quoniam fere omnia antecessores nostri ecclesiis concesserunt et tradiderunt, subjunxit: Â»Fratres aecclesiae decimis et oblationibus suis contenti sint; rex vero omnia predia et regalia, quae a Karolo et Lodoyco, Ottone et Heinrico aecclesiis collata sunt, sibi et successoribus suis recipiat et detineat.Â« Ad [Col. 1309D] haec cum nostri responderent: nos quidem nolle violentiam ecclesiis inferre, ne ista subtrahendo tot sacrilegia incurrerem [4052 1Kb] , et sui sacramento pro ipso firmaverunt, dominica Esto mihi in Deum, se omnia haec cum justicia et auctoritate sub anathemate confirmare [Col. 1310A] et corroborare; nostris itidem firmantibus, si hoc, uti premissum est, complesset---et quod tamen nullo modo posse fieri sciebant---, me quoque investituras ecclesiarum, uti querebat, refutaturum, sicut in carta conventionis plenius poteritis videre. De traditione vero in nos et in nostros sic res se habet. Vix portas civitatis ingressi sumus, cum nostris infra menia secure vagantibus, quidam vulnerati, alii vero interfecti, omnes vero spoliati aut capti sunt. Ego tamen quasi pro levi causa non motus, bona et tranquilla mente usque ad januas beati Petri cum processione perveni. Ubi, ut ostenderem nullam Dei [4053 1Kb] disturbationem ex velle nostro procedere, in cunctorum astantium oculis et auribus hoc decretum promulgavi: Â»Ego Heinricus [4054 1Kb] Dei gratia Romanorum imperator [Col. 1310B] augustus, confirmo Deo et sancto Petro, omnibus episcopis, abbatibus et omnibus ecclesiis, omnia quae antecessores mei reges et imperatores eis concesserunt vel tradiderunt; et quae illi pro spe aeternae retributionis obtulerunt Deo, ego peccator pro timore terribilis judicii ullo modo subtrahere recuso.Â« Hoc decreto [4055 1Kb] et subscripto, petii ab eo, ut sicut in carta conventionis ejus scriptum est mihi adimpleret. Haec carta [4056 1Kb] conventionis ejus ad me [4057 1Kb] : Â»Domnus papa precipiet episcopis presentibus in die coronationis regis, ut dimittant regalia regi, et regno quae ad regnum pertinebant tempore Karoli, Lodoyci, Ottonis et Heinrici, et aliorum predecessorum ejus, et scripto firmabit sub anathemate, ne eorum presentium vel absentium quisquam vel successores eorum intromittant [Col. 1310C] se vel invadant eadem regalia, id est civitates, ducatus, marchias, comitatus, monetas, theloneum, marchatum [4058 1Kb] , advocatias, omnia jura centurionum, id [(664) 1Kb] est villicorum, curtes et villas quae regni erant, cum omnibus pertinentiis suis, miliciam et castra; nec ipse regem et regnum super his ulterius inquietabit, et privilegio sub anathemate confirmabit ne posteri sui amplius inquietare presumant Regem benigne et honorifice suscipiet, et more predecessorum ejus catholicorum scienter non subtracto, coronabit; et ad tenendum [4059 1Kb] cum his omnibus officii sui auxilio juvabit. Si domnus papa haec regi non adimpleverit, ego Petrus Leonis juro, quod cum tota potentia mea tenebo me ad dominum regem. Obsides autem, nisi effugerint, reddemus altera die [Col. 1310D] post coronationem regis. Si per papam remanserit ut non coronetur, similiter reddemus. Die dominico cum rex ad processionem venerit, obsides dabo Gracianum filium meum, et filium Wizonis filii mei, vel filium sororis meae, si eum habere potuero.Â« Haec [Col. 1311A] sunt sacramenta: Â»Ego Petrus Leonis juro vobis, quia domnus papa proximo die dominico adimplebit regi, quod in carta conventionis scriptum est.Â« Hec sunt sacramenta ex nostra parte: Â»Ego comes Herimannus. Ego comes Godefridus. Ego comes Fridericus. Ego Folmarus. Ego Adalbertus cancellarius juro vobis, quia domnus rex proxima quarta vel quinta feria ita principes jurare faciet et obsides dabit, sicut in carta conventionis scriptum est.Â« Cum ergo supradictae postulationi insisterem, scilicet ut cum justicia et auctoritate promissam michi conventionem firmaret, universis in faciem ejus resistentibus et decreto suo planam heresim inclamantibus, scilicet episcopis, abbatibus, tam suis quam nostris, et omnibus ecclesiae filiis, hoc, si salva pace ecclesiae dici potest, [Col. 1311B] privilegium proferre voluit: Â»Paschalis episcopus, servus servorum Dei, dilecto filio Heinrico regi ejusque successoribus. Et divinae legis institutione sanctitum est et sacris canonibus interdictum, ne sacerdotes curis secularibus occupentur, neve ad comitatum, nisi dampnatis [4060 1Kb] eruendis aut pro aliis qui injuriam patiuntur, accedant. Unde et apostolus Paulus: Â»Secularia, inquit, judicia si habueritis, contemptibiles qui sunt in aecclesia illos constituite ad judicandum.Â« In regni autem vestri partibus episcopi vel abbates adeo curis secularibus occupantur, ut comitatum assidue frequentare et miliciam exercere cogantur; quae nimirum aut vix aut nullo modo sine rapinis, sacrilegiis, incendiis, aut homicidiis exhibentur. Ministri enim altaris ministri curiae sunt facti, [Col. 1311C] quia civitates, ducatus, marchias, monetas, theloneum, curtes et cetera ad regni servicium pertinentia a regibus acceperunt. Unde etiam mos aecclesiae intolerabilis inolevit, ut electi episcopi nullo modo consecrationem acciperent, nisi prius per manum regiam investirentur. Qua ex causa et symoniacae heresis pravitas et ambitio nonnumquam tanta prevaluit, ut nulla electione premissa episcopales cathedrae invaderentur, aliquando etiam vivis episcopis investiti sunt. His et aliis plurimis malis, quae per investituram plerumque contingerent, predecessores nostri, Gregorius VIIus et Urbanus IIus, felicis memoriae pontifices, excitati, collectis frequenter conciliis episcopalibus, investituras illas manus laicae dampnaverunt; et si qui clericorum [Col. 1311D] per eam obtinuissent ecclesias, deponendos, datores quoque earum comunione privandos percensuerunt, juxta illud apostolicorum kanonum capitulum, quod ita se habet: Â»Si quis episcopus, seculi potestatibus usus, ecclesiam per ipsos [4061 1Kb] optineat, deponatur et segregetur, omnesque qui illi communicant.Â« Quorum vestigia subsequentes, et nos eorum sententiam episcopali concilio confirmavimus. Tibi itaque, fili karissime, Heinrice rex, et nunc per officium nostrum Dei gratia Romanorum imperator, et regno regalia dimittenda [Col. 1312A] precipimus, quae ad regnum pertinebant manifeste tempore Karoli, Lodoyci et ceterorum predecessorum tuorum. Interdicimus etiam et sub anathematis [4062 1Kb] districtione prohibemus, ne quis episcoporum vel abbatum, presentium vel futurorum, eadem regalia [4063 1Kb] invadat, id est civitates, ducatus, marchias, comitatus, monetas, theloneum, mercatum, advocatias, jura centurionum, et curtes quae regni erant, cum pertinentiis suis, miliciam et castra, nec se deinceps, nisi per gratiam regis, de ipsius regalibus intromittat. Sed nec posteris nostris liceat, qui post nos in apostolica sede successerint [4064 1Kb] , aut te aut regnum super hoc inquietare negotio. Porro aecclesias cum oblationibus Dei, hereditariis possessionibus, quae ad regnum manifeste non [4065 1Kb] pertinebant, liberas manere decernimus, [Col. 1312B] sicut in die coronationis tuae omnipotenti Domino in conspectu totius aecclesiae promisisti. Oportet episcopos curis secularibus expeditos curam suorum agere populorum, nec ecclesiis suis abesse diutius. Ipsi enim pervigilant juxta apostolum Paulum, quasi racionem pro animabus eorum reddituri.Â«

3. Ut autem ex tenore epistolae perpendere potes, o lector, res ista ad finem non est perducta, sed efficientibus his qui cum rege erant tanta ex hac re discrevit discordia, quod inter regis exercitum et Romanos acriter ad gradus Sancti Petri pugnatum est, et rex papam captivum usque Viterbum adduxit et quosdam cardinales. Ubi rex, ut dicitur, cum in aecclesia respiceret picturas, videns Jacob luctantem [Col. 1312C] cum angelo, domino papae eandem quoque demonstravit picturam, dicens exemplo Jacob: Non dimittam te, nisi benedixeris mihi (Gen. XXXII, 26) [(665) 1Kb] , Tandemque a coacto domino papa non solum unctionem imperialem extorsit (Apr. 13), immo etiam juramenta, quod numquam in eum excommunicationis sententiam proferret. Quod cum ipse dominus papa, ut vir Dei timorem habens, firmiter observaret, prelati tamen ecclesiarum, vicem pii patris dolentes, a communione imperatoris abstinuerunt. Hinc imperator contra aecclesias, hinc aecclesiae contra imperatorem.---Sed fortassis, o lector! verbis me deridebis Horatii, dicendo:

   Amphora cepit
Institui; vergente rota, cur urceus exit? [Col. 1312D] (De art. poet. v. 21.)
hoc significans, quod cum Alberonis promiserim gesta narrare, ad Romanorum pontificum atque regum facta me transtulerim. Sed ego tibi ejusdem verbis Horatii facile respondeo:

Nec primum medio, medium nec discrepat imo. (Ib., V. 152.)
Tunc enim dominus Albero, Metensis clericus, solus inter omnes, immo contra omnes Metenses, domino papae astitit, vivacique arte et consilio multa ad honorem [Col. 1313A] et utilitatem domini papae et ad libertatem universalis aecclesiae intrepidus peregit. Unde et regiae indignationis severissimos motus contra se incitavit, quos mirandis artibus saepissime evasit [(666) 1Kb] .

4. Cum enim rex nullam ecclesiis eligendi pontifices permitteret libertatem, in Metensi quoque civitate, expulso de sede venerabili viro Popone episcopo, quendam nobilem virum Alberonem nomine sua voluntate constituit episcopum; quem dominus Albero predictus, sepe Romam eundo, deponi fecit tandemque excommunicari, et in excommunicatione defunctum extra ecclesiam sepeliri [(667) 1Kb] , apostolicisque apicibus civitatem interdici fecit a divinis, ita quod etiam sepultura defunctis negabatur [(668) 1Kb] . Litteras autem domini papae interdicti sententiam continentes [Col. 1313B] cum nemo Mettim timore crudelissimae mortis auderet afferre, ipse clericali toga linea se induit, et peplo muliebri caput et vultum involvit, et cappa de griseio panno se super induit, atque in specie peregrinae mulieris, tanquam thus ad altare ferens, litteras domini papae altari imposuit. Indeque revertens, canonicos, quos in ipsa ecclesia beati Stephani vidit, ad se convocavit, et quod litteras domini papae in altari acciperent et reverenter legerent indixit. Illi autem, cum jam eum recognoscere inciperent, furere et constrepere, et sonitu campanae populum civitatis in eum concitare accelerabant. Ipse vero, antequam ipsum possent comprehendere, in equum, quem ante fores aecclesiae preparaverat, velocissimum ascendit et cursu citissimo auffugit. Quem [Col. 1313C] cum homines civitatis illius, equites et pedites, usque ad villam quae dicitur Arkenzei insequerentur, ipse forti equo in quo sedebat transnatavit Mosellam fluvium, et usque Rozeium castrum, in patrimonio ipsius episcopi Poponis situm, ad dominum suum pervenit. Consimili arte insidias regis multotiens evasit.

5. Rex enim ipsi Romam eunti omnes vias obstruxerat, et de morte ipsius omnibus fidelibus suis preceperat. Adversarium enim et inimicum regni eum publice pronunciaverat; ipse autem transfigurando se in diversas formas, per medios hostes transibat incognitus [(669) 1Kb] . Aliquando enim servos suos suis vestibus induebat, et ipse servili habitu illis ministrabat, equos procurabat, cenam preparabat, [Col. 1313D] calciamenta detrahebat, reliquias servorum comedebat; aliquando inter mendicos ut mendicus ibat, aliquando cum mercatoribus, tanquam merces ferens; atque innumeris aliis modis se transformabat, non solummodo vestes mutando, immo etiam vultum, capillos, barbam fuco colorando. Dicitur quoque, quod ego tamen nescio, quod aliquando regi [Col. 1314A] et exercitui ejus, formam simulans contracti et sedens in asino, occurrit, et ab regina quinque solidos in elemosinam accepit. Additur quoque, sed ego nescio, quod in eodem itinere longius regis comitatus processum, sub specie mendici regis sub mensa locatus, audierit plurima ipsum regem cum regina et cum aliis suis fidelibus ocioso animo loquentem de his quae contra papam machinatus erat, atque inter cetera de insidiis contra ipsum dominum Alberonem dispositis recitantem, et quot [4066 1Kb] et quae viae ipsi Romam tendenti essent interclusae. Quas regis insidias sic premunitus cum omnes evasisset, Romam perveniens, reginae remandavit multas et magnas gratias pro accepto ab ipsa beneficio; ipsum enim se esse mandavit, cui quinque solidos sedenti [Col. 1314B] in asino dedisset. Cumque rex ipsum Romam pervenisse intellexisset, non solum per terras, sed per mare quoque insidias illi preparavit, ne quo modo rediens evadere posset. Quod nec ipsum dominum Alberonem latuit; unde ipse Roma revertens cum Pisas venisset, sciens quod rex Pisanis quoque de morte ejus mandasset, portum navium non audebat per se ipsum adire, ne forte ab his qui preparati erant insidiatores ibi expectaretur; sed servus ejus pro se atque pro socio tanquam adhuc venturo navem conduxit. Die autem qua navis conducta a littore solvenda erat, servus ejus cum rebus suis navem ascendit; ipse autem intrare navem non audebat, eo quod plurima turba in portu ad spectaculum staret, inter quos etiam insidiatores suos esse timebat. Unde [Col. 1314C] alio loco in preparata navicula piscatoris mare ascendit, et vix eo die navem precedentem consecutus est. Quam cum ascendere vellet, lapsus est in mare, et aliquandiu natans in equore, fune de puppe [4067 1Kb] dejecto, tandem vix est attractus in navem. Qui cum in sero, siccatis vestibus, cum nautis comederet, ceperunt pulcherrimas manus ejus considerare et ex hoc perpendere quod homo plebeius non esset. Coacti autem idem fuerant nautae a Pisanis fidem dare quod nullum ferentem litteras apostolici in navem suam reciperent. Unde et dicebant Alberoni se velle loculos ejus respicere, ne forte litteras contra dominum imperatorem deferret; et referebant ei qualiter mandatum super hac re a Pisanis accepissent fidemque dedissent. Ipse [Col. 1314D] vero dominus Albero litteras absconderat in pixide eburnea serata, quam Tirio panno honeste involverat, tanquam rem sacram; dicebatque esse sanctorum reliquias, quas de transmarinis partibus afferret; addebat quoque, illorum suffragio, cum in mari fluctuarat, se a periculo liberatum. Unde illi conterriti, reverentiam sacrae rei exhibentes, aperire [Col. 1315A] non audebant. Sic hec et multa alia exasit pericula.

6. In episcopatu Argentinensi quadam vice, dum regalium insidias sibi sciret in via qua iturus erat preparatas, nec aliorsum jam declinare posset, clipeo et lancea et vestibus militaribus se adornans, forti sedens equo, per medium eorum ferebatur festinus, requirens subito ab eis, si Alberonem Metensem diabolum transeuntem ibi vidissent. Rex enim ad capiendum illum subito misisset ipsum, maledicebatque ei dicens: Tam malas horas det ei Deus, sicut ego habui tota nocte insequendo illum. Sic mille artibus insidias regis eludere solebat.

7. Metenses vero tempore hujus discordiae domum ejus, quam in civitate eorum habebat, bis destruxerant, bonis suis distractis. Sed ipse quoque bis [Col. 1315B] compulit eos eandem reedificare et ablata restituere.

8. Tandem defuncto supradicto Popone episcopo (an. 1120), alium quoque absque voluntate regis fecit Metenses habere episcopum [(670) 1Kb] , quendam mirae sanctitatis virum. Qui cum consecratus esset in episcopum, non est in civitate receptus, sed infra paucos dies ad eternae civitatis habitaculum translatus est. Post quem eos fecit habere episcopum Stephanum nomine, fratrem Rainaldi comitis de Monzon. Hoc amore comitis Rainaldi putabatur fecisse. Nam ipsi duo unum par amiciciae esse videbantur. Unde etiam tempore predictae discordiae castrum suum Monzon ei commodaverat, ut guerram Metensibus [Col. 1315C] inde inferret. Ex quo castro quodam tempore latenter intrans civitatem, in domum cujusdam viduae declinavit. Maneque facto subito equum ascendens, per plateas sese ostentabat. Quo cognito, clamor per totam civitatem exorsus est, et quicumque equos habebant, ipsum persequuti sunt longe extra civitatem. Comes vero Rainaldus milites, sicut condixerant ipse et dominus Albero, in insidiis tenebat, et insultum in Metenses faciens, plurimos ex eis cepit. Contigit vero postea, comitem Rainaldum Metensibus confederari, acceptis muneribus, quae excecant etiam corda sapientum, et defecit ab amicicia domini Alberonis. Quod ipse dominus Albero indigne ferens, minas graves in faciem ejus contra eum perculit, manifeste predicens quod magnum dedecus [Col. 1315D] ex hac re ipsi esset proventurum, jubensque subito coram comite equos insellari, ad regem properando pervenit Heinricum, in cujus gratiam plenarie noviter redierat, et multa loquendo effecit, [Col. 1316A] quod ipse rex Monzon pervenit; et cum illud obsedisset, noctanter fugiens comes Baris evasit. Rex autem Monzon [4068 1Kb] relinquens, Barim multo milite circundat, et dum comitem ad dedicionem compulisset, captivum eum adduxit [(671) 1Kb] . Sed tandem multis precibus flexus dominus Albero, eum liberum et absolutum reduxit; et deinde amicicia eorum, quae ad horam fuerat dissoluta, tam constanti firmitate consolidata, quod nullus casus sed neque mors eam dissolvere potuit.

9. Igitur dominus Albero jam in his diebus multum creverat dignitatibus et reditibus; primicerius enim jam factus fuerat Metensis aecclesiae et archidiaconus et prepositus Sancti Arnualis. Archidiaconatum quoque in aecclesia Virdunensi adeptus [Col. 1316B] fuerat, et in Tullensi ecclesia, de qua oriundus fuerat, archidiaconus et prepositus Sancti Gangulfi erat. Originem, inquam, habebat ex episcopatu Tullensi, nobilibus quidem parentibus [(672) 1Kb] . In quo episcopatu etiam, antequam a Treverensibus eligeretur, in patrimonio suo, quod Monasteriolum dicebatur [(673) 1Kb] , abbatiam construxerat, in qua regulares kanonicos magnae religionis et sanctitatis viros collegit. Vocaturque claustrum Bellus Campus [(674) 1Kb] . Nostris enim temporibus nemo majori intentione studuit religiosos viros et litteratos circa se attrahere et eos diligere et suis beneficiis largiter honorare. Hospitalis quoque supra vires semper exstitit, et extraneos quosque dulciter et humane tractare solebat.

[Col. 1316C] 10. His ita se habentibus, contigit eum eligi ad archiepiscopatum Partonopolensem [(675) 1Kb] temporibus Lotharii regis et imperatoris secundi (an. 1126); quem omnibus modis abnegans, suis effecit ingeniis, quod dominus Norbertus, vir famosae religionis, ecclesiam eandem regendam suscepit [(676) 1Kb] . Ejusdem quoque imperatoris temporibus cum Alberstadensem [4069 1Kb] venisset ecclesiam, clerici ejusdem civitatis jam ad sedem vacantem ut episcopum eligerent convenerant [(677) 1Kb] , et cum, studiis diversis existentibus, voluntates eorum in nullam possent convenire personam, audientes talem et tantum advenisse virum, omnes unanimiter convenerunt in ipsum. Quod cum ipse percepisset, relicto prandio, quod jam [Col. 1316D] preparatum ipsi fuerat in domo cujusdam venerabilis personae, Conradi camerarii, quem rex Heinricus excecari fecerat tempore predicti scismatis, cum jam sui manus abluere cepissent ituri ad prandium, [Col. 1317A] ex inproviso equum ascendit suosque se subito sequi precepit; et sic aufugit. Tandem, sedente domino papa Innocentio, regnante Lothario, Treverenses clerici, contra voluntatem omnium laicorum, eum elegerunt in archiepiscopum (an. 1131). Qualiter autem electio facta fuerit, ex tenore subscriptae epistolae, quam clerus domino Innocentio [4070 1Kb] papae transmisit, perpendere poteris. Est autem haec epistola:

Beatissimo catholicae aecclesiae pontifici, personae Treverensis aecclesiae devotum obedientiae et servicii famulatum. Non te latet, pater reverende, qualiter aecclesia Treverensis jam per biennium proprio pastore viduata est. Nosti etiam, quod dominum Brunonem, quem unanimiter elegeramus, habere non [Col. 1317B] potuimus; sed nos modo, labores et mala quae interim sustinuimus supersedentes, novas angustias et pericula tibi denunciamus, finemque illorum per tuae paternitatis auxilium quam primum obtinere desideramus. Sane cum rex esset in civitate nostra (Apr.), et cum eo dominus Albanensis, episcopi quoque Metensis et Tullensis, et provinciae nostrae barones, facto conventu ad eligendum pastorem, quinque nominavimus, ut facilius per concordiam unus illorum ab omnibus eligeretur. His nominatis, barones et omnes laici a nobis pro capiendo consilio in partem secedentes, moxque ad nos reversi, nullum de quinque sibi prenominatis, sed omnes uno ore Gebehardum illum Wirzeburgensem [(678) 1Kb] petierunt; et quamvis nos illum [Col. 1317C] justam reprobationis rationem [4071 1Kb] ostenderemus, tamen clamando, tumultuando, usque adeo in ea peticione perseveraverunt, quod plerique fratres nostri illis concordare ceperunt. Sic ea die infecto negocio dimissus est conventus. Postea vero nos pauci, non nostris viribus contra tantam multitudinem satis confisi, ab episcopis, Albanensi videlicet et Mettensi, consilium quesivimus, et tandem sic nos et causam nostram in manu et consilio eorum posuimus, ut de quacumque persona ipsi consulerent, dummodo illa tibi, pater, accepta foret, et dominus rex eam investire vellet, illam nos eligeremus. Quid plura? Loquuti sunt regi; deinde ad nos reversi, ut dominum Alberonem Metensis [4072 1Kb] ecclesiae primicerium eligeremus, consuluerunt; et hunc domino regi placere ejusque [Col. 1317D] favorem nobiscum in hoc fore dixerunt. Hac igitur fiducia animati, dum ad faciendam electionem conveniremus, palatinus comes, qui est aecclesiae nostrae advocatus, ceterique nobiles et populus, ubi intentionem nostram persenserunt, facta turba et tumultu, penitus nos disturbaverunt, et tunc omnes dominum Godefridum [Col. 1318A] [4073_4074 1Kb] [(679) 1Kb] , ecclesiae nostrae prepositum, qui primus de quinque erat nominatus, sibi dari petierunt. Sed nos, quia, ut supra dictum est, obligati eramus, eorum peticioni satis facere rennuentes, electionem usque ad discessum regis et baronum distulimus. Nam in presentia eorum primicerium eligere nequaquam audebamus. Tunc rex discedens diem nobis Mogontiae denominavit, ibijudicio episcoporum se negocium nostrum velle tractare affirmans. Interea nos pauci, videlicet prepositus majoris domus, decanus, duo archidiaconi, prepositus Sancti Paulini, magister scolarum, custos, et alii 4 kanonici majoris domus, in choro nostro convenimus, et dominum Alberonem sub [ea [4075 1Kb] ] quidem spe elegimus, videlicet si tibi, domine pater, placeret, et si dominus [rex [4076 1Kb] ] eum, ut nobis episcopi Albanensis [Col. 1318B] et Metensis promiserant, dono sui juris investire vellet. Sciebamus enim et adhuc vere scimus, iram et furorem laicorum nullo modo, nullo ingenio, nisi regia potestate et gratia, posse sedari. Quod autem ad electionem non plures fratres vocavimus, causa fuit timor quo timebamus cives nostros, qui, si forte rescissent, in jugulos nostros irruissent; et de quorundum fratrum nostrorum assensu minus sperabamus, quoniam prius eos timore mortis, ut credimus, territos, laicis favisse videramus, et tamen adhuc tunc [4076 1Kb] plerique ad se delatam a nobis electionem benigna mente et verbis receperunt. Postea vero, ubi Moguntiam die statuto venimus [(680) 1Kb] , et electionem factam domino regi representavimus, ille gratia laicorum immutatus, non sperata benignitate nos audivit, [Col. 1318C] nec causam nostram manu tenuit, et tandem a domino Albanensi [4077 1Kb] promissionis supradictae commonitus, coram omnibus episcopis et principibus qui presentes erant, numquam se domino [4078 1Kb] Albanensi vel Metensi promisisse testatus est quod aliquam de eligenda illa persona bonam voluntatem habuisset, nisi per assensum et concordiam omnium tam laicorum quam clericorum fieri potuisset. Sic confusi et frustrati ab eo recedentes, ubi domum venimus, omnem fere clerum, preter nos qui electionem feceramus, a nobis discordantem invenimus; et quotiens eos alloquimur et confortare temptamus, claustrorum destructionem, prebendarum suarum direptionem et ipsius vitae periculum nobis pretendunt, et omnium istorum [Col. 1318D] malorum nullum se invenire conclamant remedium. Majestatis igitur tuae provoluti pedibus, per caritatem Jhesu Christi obsecramus, ut cito regis favorem, quem dominus Albanensis et Metensis nobis promiserant, acquiras; alioquin vero restat ut vel primum electum nostrum dominum videlicet Brunonem [(681) 1Kb] [Col. 1319A] nobis reddas, vel, salva tuae paternitatis gratia, aliam nobis necessario incumbit eligere personam, in qua et cleri et populi vota concordent. Non equidem tam nos movent mala quae ipsi sustinemus vel sustinenda exspectamus, quam frequens fratrum nostrorum, clericorum, monachorum, sanctimonialium, orphanorum et viduarum ejulatio et querimonia, qua se omnibus periculis culpa nostra expositos misere conqueruntur.

11. Ut autem ex tenore hujus epistolae perpendere potes, laici, tam liberi quam ministeriales [4079 1Kb] , electioni hujus personae se opposuerunt; inter quos Lodoycus quidam burgravius, id est prefectus urbis, homo de familia aecclesiae, omnium clericorum, qui huic electioni contradicere nolebant, domos irrupit, [Col. 1319B] et omnia bona eorum rapuit; immo, quod crudelius est, excellentiores tocius aecclesiae clericos et altioribus dignitatibus decoratos Metim ad requirendum electum properantes apud pontem Conchis [(682) 1Kb] per insidias ceperunt, et equis et vestibus ablatis, horrendum dictu! nobiles personas etiam diris ictibus atque percussionibus perturbaverunt. Sed neque pigrum est nomina eorum memoriae commendare, qui pro libertate aecclesiae defendere conantibus [4080 1Kb] . Hii autem fuerunt viri strenui et in tribulatione probati et in fide constantes: Godefridus majoris domus prepositus, Folmarus decanus [(683) 1Kb] , Arnulfus archidiaconus, [(684) 1Kb] (Theodericus et Bolso archidiaconi [4081 1Kb] , dominus quoque Hillinus, adhuc eo tempore subdiaconus [4082 1Kb] , qui proximo loco predicto [Col. 1319C] domino Alberoni in sedem archiepiscopalem successit, et dominus Bruno, tunc Confluentinus prepositus, postea vero Coloniensis archiepiscopus, frater comitis Adolfi de Monte, quem ejus tribulationis tempore Treverenses, antequam dominum Alberonem denominassent, in archiepiscopum omnes unanimiter elegerant. Sed ipse multo labore a domino Innocentio papa absolutionem impetravit, quasdam latentes causas pretendens. Dicebatur autem quod ambitione dicioris, licet dignitate minoris, episcopatus, hunc noluerit oblatum honorem recipere. Quod etiam ipse postea satis fecit probabile. Parvo enim [4083 1Kb] interposito tempore, ipse in Francia ad studium existens, cum Colonienses quendam Godefridum [Col. 1319D] Xanctensem prepositum communi cleri et populi consensu elegissent, hac fama comperta, statim reversus est, et eandem cassari cum fecisset electionem, eundem accepit episcopatum. (an. 1131, Dec. 25.)

12. His itaque hoc modo se habentibus, contigit aput Remensem civitatem colligi concilium, cui presidebat dominus Innocentius papa secundus (an 1131. [Col. 1320A] Octob.); ad quod concilium predictus dominus Albero atque clerici Treverenses diversis studiis convenerunt: isti enim ut electum suum eis reluctantem coactione domini papae obtinerent nitebantur; ille vero absolvi ab hoc onere et dignitates atque ecclesiastica beneficia, quae propter inobedientiam suam amiserat, recuperare laborabat. Predictus enim dominus Innocentius [4084 1Kb] papa, cum post ejus sepius iteratam jussionem hoc onus declinaret, eum ab omni officio et beneficio ecclesiastico suspendit. In hoc itaque concilio dominus papa rapi sublimem eum precepit, atque pluviali indutum inter archiepiscopos collocari, ducensque Viennam, et adhuc pro absolutione laborantem in archiepiscopum consecravit. Hujus rei fama cum ad Treveros pervenisset, [Col. 1320B] Lodoycus predictus burgravius conjurationem fecit, quod, si umquam dominus Albero civitatem Trevirorum intraret, morti eum traderent; et ipse Lodoycus juramento tali addidit, quod ipse futurus esset primus qui in illum irrueret. Causa autem propter quam predictus Lodoycus in tantum se opponebat domino Alberoni, hoc erat: dominum Godefridum [4085 1Kb] archiepiscopum suis artibus in tantum sibi subegerat, quod dicebat se in beneficio tenere palatium atque omnes reditus episcopales in illud deferendos, et quod ipse pascere deberet episcopum cum suis capellanis, et cetera omnia ad episcopatum pertinentia de suo esse beneficio; ad episcopum autem dicebat pertinere missas et ordinationes clericorum et consecrationes ecclesiarum celebrare; [Col. 1320C] sui vero juris dicebat esse, terram regere omniaque in episcopatu disponere et miliciam tenere. Unde per singulos dies ad prandium episcopi sextarium vini et duos sextarios cervisiae amministrabat; ipse vero cum multitudine hominum in mensa sua, quasi magnus princeps, cotidie epulabatur splendide, stipatus caterva militum ubique incedebat, et omnibus modis toti terrae principabatur. Inde evenit quod tantum predictus episcopus odium omnium incurrit clericorum, eo quod ipse, spernens consilia et familiaritatem totius cleri, soli laico totum se dedisset, quod ad depositionem ejus ceperunt laborare [(685) 1Kb] . Ipse autem paupertate oppressus, coram adversariis suis succubuit. Predictus [Col. 1320D] enim Lodoycus non tantum pecuniam, sed omnem quoque sapientiam et rationem ejus exhauserat; in utroque enim deficiebat, ut fieri assolet, quotiens aliquis, qui publicis utilitatibus invigilare debet, tanquam ignavus inerti desidia torpere volens, omnem curam et sollicitudinem suam in alium proicit, nec de se nec de alio volens esse sollicitus. Dicitur enim in proverbio: Manticam clienti committas, [Col. 1321A] sed prudentiam consilii tui penes te ipsum reserva. Ob similem quoque causam Hildericus rex Francorum a regno depositus est, et ei cui ipse commiserat regendum datum est, Pipino scilicet majori domus, domino papa Adriano approbante. Et quoniam Alberonem virum acris ingenii et in omnibus providum et sibi non futurum obnoxium presciebat Lodoycus, et quia non ferre dominum sed dominari didicerat, ideo ipsi opponebat. Sed visne hujus rei audire finem? audi:

Nec juga taurus amat; quae tamen odit, habet. (OVID. Am. III, 11, v. 36.)
Hac enim conjuratione comperta, dominus Albero archiepiscopus, cum prius, tanquam episcopalis officii onus subterfugiens, sese a commissa sibi civitate [Col. 1321B] subtraheret, nunc haud aliter quam fluvius, qui obice clausus cum prius silenti tractu quietus incederet, obstaculi quasi indignans obpositionem, strepitu tumultuanti undisque spumantibus littora fatigat claustraque disrumpit, ut vir inexpugnabilis et inperterritus, collecto multo milite, Treverim adiit. Cui clerici ad Albam portam [(686) 1Kb] cum sollempni processione obviantes, honorifice cum hymnis et laudibus studio magno eum susceperunt. Lodoycus vero et sui conjurati similiter ei occurrentes, cum vidissent eum tam magna manu militum stipatum, obstupescentes et mente confusi, pacem statim simulaverunt et inter omnes primus Lodoycus ad salutandum blanda et humili voce ad dominum suum festinavit, et ad ejus osculum accessit.

[Col. 1321C] 13. Pretereundum non est quod cum dominus Albero archiepiscopus venisset Aquisgrani ad curiam imperatoris (An. 1132, Apr.), Lotharius rex noluit eum investire regalibus, eo quod ante recepisset consecrationem episcopalem, quam suam requisivisset investituram; et omnino, ut credebatur, rex se ei opposuisset, nisi quod ipsum talem virum esse sciebat, qui facile totum orbem sui imperii contra ipsum commoveret; unde et levem satisfactionem ab ipso recepit. Cum enim ex comuni consilio principum juramentum regi obtulisset, quod non ad diminutionem sui honoris hoc factum esset, sed a domino papa coactus ad consecrationem accessisset, dominus rex juramentum [4086 1Kb] ei remisit, et regalia sceptro regni ei concessit. In eadem quoque [Col. 1321D] curia Lotharingiae ducem Symonem, fratrem regis [(687) 1Kb] , excommunicatum pronunciavit, et in die sancto paschae, dum legeretur evangelium, eum exire aecclesiam compulit [(688) 1Kb] . (An. 1132, Apr. 10.)

14. Nec hoc silentio dandum, quod, cum acceptis regalibus Treverim intraturus esset, inter omnes [Col. 1322A] reditus episcopales non potuit tantum reperiri unde prima die posset ei servicium preparari. Omnia enim ad episcopatum pertinentia aut oppignerata erant, aut predictus Lodoycus et sui conjurati ea se in beneficio tenere dicebant. Eapropter dominus archiepiscopus aliquid contra paupertatem providens, a domino papa Innocentio impetraverat, quod reditus ecclesiasticos, quos ante episcopatum tenuerat, per spacium trium annorum ei tenere concessit. Cumque vinum et annonam suam et cetera ad victum suum pertinentia secundum antiquam consuetudinem in palatium deferrent, predictus Lodoycus omnia includens, non nisi quantum sibi placebat, sicut cum antecessoribus suis consueverat, ei per singulos dies distribuebat; cetera vero [Col. 1322B] ipse cum suis expendebat. Quod cum domnus archiepiscopus aliquandiu tolerasset, ille Lodoycus in tantum patientia ejus abusus est, quod quadam die in postmeridiano, cum extranei quidam ad curiam venissent archiepiscopi, et ipse, ut consuetum est, curiis juberet propinari, et cum venissent ministri ejus ad palatium pro vino, procurator Lodoyci respondit se nichil dare illis, nisi domnus Lodoycus preciperet. Haec et his similia cum sepe passus esset, tandem visum est ei hoc malum intolerabile. Eapropter Palaciolum, Julii Cesaris castrum, juxta civitatem situm, eo tempore situ et vetustate dirutum et inhabitabile, multis sumptibus restruxit, et victualia sua illuc deferri jussit; et tunc sarcasmum talem protulit: Nunc habeat Lodoycus suum palatium. [Col. 1322C] Postea vero per triennium mansionem ibi faciens, studium suum ad hoc omnino adhibuit, ut redditus episcopales absolutos faceret, et curiam Humahc [(689) 1Kb] pro 300 marcis redemit, quam predecessor ejus dominus Meinerus invadiaverat; et cetera fere omnia ad episcopatum pertinentia domnus Albero redemit, a domino Godefrido archiepiscopo aut invadiata aut in beneficium data. Tandem Lodoycus vacuum suis sumptibus servans palacium, ad tantam devenit humilitatem, quod nudis pedibus in laneis Palaciolo ad pedes se provolvit archiepiscopi, misericordiam petens et palatium resignans.

15. His diebus dominus archiepiscopus multa colligendo factus est valde habundans in rebus, et cotidie [Col. 1322D] succrescens, ad quedam magna quae mente gerebat preparationem faciebat. Abbatiam enim sancti Maximini, ex antiquis privilegiis [(690) 1Kb] aecclesiae suae in fundo beati Petri sitam et de jure antiquo ad suam pertinere dispositionem intelligens, omnino animum apposuit, quomodo eam de potestate regis [Col. 1323A] eriperet et suae aecclesiae restitueret. Propter quod in expedicionem Italicam cum rege Lothario profectus est (an. 136) cum centum militibus secundum estimationem [(691) 1Kb] , sed secundum veritatem cum sexaginta septem; pulsoque Rogerio rege Sicelio de finibus Apuliae, quam occupaverat, dataque ea Reinaldo duci, et recuperatis beati Petri regalibus, cum imperator reverteretur, in valle Tridentina communi mortalium sorte in fata lapsus est. Ipse autem dominus archiepiscopus a domino papa Innocentio legacionis officio decoratus [(692) 1Kb] cum reverteretur (an. 137), ad montem Romaricum [(693) 1Kb] perveniens, audivit, fama referente, quod comes Otto de Reneka ex acie regis ab Italia mandaverat fratribus duobus Guarnero et Johanni de Nantersburch [(694) 1Kb] , quod [Col. 1323B] castrum suum Arraz per insidias caperent, et hoc effectui fore mancipatum. Cumque post multos labores quietem sperasset, et nunc denuo videret tot tantasque sibi imminere curas, animum viriliter contra adversa obfirmans, per coronam suam juravit se nunquam barbam suam rasurum, nisi et suum castrum Arraz prius recuperasset, et illorum fratrum, Guarneri scilicet et Johannis, Nantersburch destruxisset. Colligens quoque omnes Tullensis et Metensis terrae principes, cum magna milicia Treverim pervenit, et utrumque castrum, Arraz scilicet et Nantersburch, simul obsidione cinxit, et Nantersburch destructo atque Arraz recuperato, cum triumpho magno Treveris reversus est. Taciturnitati quoque denegandum videtur quod predictus dominus [Col. 1323C] Albero ab eadem expeditione revertens, predecessoris sui archiepiscopi Meineri reliquias Parmae per vim abstulit, et Treverim secum attulit. Praedictus enim dominus Meinerus Conradum, postea regem, cum Lothario esset superpositus, ut vir magnanimus excommunicavit. Unde pro negociis aecclesiae suae ipsum Romam properantem idem dominus Conradus, postea rex, cepit, et Parmae pro magna pecunia loco pignoris posuit. Ubi etiam in carcere defunctus est [(695) 1Kb] . Idem autem Conradus [4087 1Kb] , tunc superpositus rex, in predicta expedicione Lothario regi reconciliatus est, et domino Alberoni archiepiscopo, quia penes eum regni videbat robur et mentem existere, sese familiaritate magna et servitio adjunxit; [Col. 1323D] et tanta tunc conjuncti sunt amicicia, quod [Col. 1324A] post obitum Lotharii imperatoris omni studio domnus Albero elaborans, contradicentibus fere omnibus regni principibus, eum in regnum sublimari [4088 1Kb] . . . . . Effecit enim sua magna industria, quod dux Fridericus, frater Conradi regis, et Bochus Wangionum episcopus, cum ipso Conrado ad colloquium Confluentiam convenerunt (an. 1138). Ad quod colloquium Coloniensis archiepiscopus Arnulfus occurrit; et tandem post multa consilia dominus Alberto archiepiscopus Conradum in regem elevavit (Mart. 7), et Aquasgrani cum magna deducens multitudine, regali unctione confirmavit in regnum (Mart. 13) [(696) 1Kb] . Postea cum Saxones cum duce Heinrico, Lotharii regis genero, diem et locum Conrado regi Heresvelde prescripsissent ut belli discrimine [Col. 1324B] decernerent utrum recte regnare inciperet nec ne, et dominus archiepiscopus se venturum cum 20 militibus cum promisisset: quingentos adduxit milites, et triginta vini carratas et immensam copiam victualium secum advexit, carris fere opinione infinitis. Ibi Albertus junior, tunc Magontinus episcopus, omnimodis laborabat, ut ad majorem discordiam hoc malum excresceret. Ipse autem dominus Albero Dei adjutorio elaboravit, quod in pace ab invicem separati sunt, cum tamen multa milia magno odio ad pugnandum convenissent. Ipse vero archiepiscopus Albero, omnibus in pace compositis, singulis principibus singulas misit vini carratas, et maxime Saxonibus. Et notanda in hac re subtilitas ingenii domini Alberonis. Perpendit enim plus conferre [Col. 1324C] ad victoriam atque ad accendendos animos virorum vini copiam et aliorum victualium quam multa milia famelicorum.

16. His ita peractis, abbatiam sancti Maximini pro hoc atque aliis servitiis a rege Conrado accepit [(697) 1Kb] . Patronatum enim predictae aecclesiae, quem rex longo tempore tenuerat, ipsi rex restituit. Hac re per famae volatilem auram comperta, monachi, qui tunc temporis in ecclesia predicta valde enormiter vixerant, omne argentum et aurum, quod in diebus illis in monasterio illo multum habundabat in textis tabulis, imaginibus variisque ornamentis, lapidesque preciosos et gemmas [(698) 1Kb] , ante reditum archiepiscopi colligentes, comiti de Namuco, qui eo [Col. 1324D] tempore terram de Luzelenburch tenebat [(699) 1Kb] , dederunt, [Col. 1325A] ut arma auxiliaria eis ferret, et quia advocatus esset ecclesiae [(700) 1Kb] , dominium archiepiscopi et potestatem ab eis suis viribus removeret. Nunc opus est animis [(701) 1Kb] ; nunc sese nobis insuperabilis offert materia, et quae non meum dissolutum stilum, sed magnum quempiam requirat poetam. Quis enim dictis equare possit fortia facta hujus viri Alberonis atque suorum contra tirannum predictum, arte, ferro, flamma, fame atque inexplicabilibus Martis casibus per septem annos decertantium? Haec viribus Homeri sufficiens esset materia, si tamen ipse materiae sufficeret. Quod si singulorum hinc inde facta virorum inclita et in Martiis congressionibus varios belli eventus et nunc horum nunc illorum cedentium vel inpellentium diversas fortunas poetica [Col. 1325B] vellem arte simulare, vel secundum hystoricorum peritiam, singula callida narratione renovando, tanquam ea ante oculos videas fieri, tibi, o lector, representem: aut oneri, quod verum est, succumberem [4089 1Kb] , aut non impar Virgilio vel Stacio, Tito Livio [4090 1Kb] vel Josepho invenirer. Quod si etiam sufficerem, non esset tibia tanti [4091 1Kb] . Minus enim esset hoc opere, propter quod fit, opus. Sed nec puto, eum solum, qui hoc bene perficeret, minus laudandum quam omnes eos quorum gesta proprie expressisset. Sed nunc nichil aliud a me expectes, nisi quod summatim singula perstringam, ne penitus eterna oblivione deleantur.

17. Eo igitur tempore, cum vacaret ecclesia sancti Maximini pastore, elegerunt monachi abbatem monacum [Col. 1325C] quendam de ecclesia Leodicensi, fratrem quorundam qui consiliarii erant comitis Namucensis, ideo ut illorum consiliis acrius in furorem suum comes cotidie accenderetur. Quem [(702) 1Kb] Romam magnis sumptibus ducentes, contra voluntatem archiepiscopi a domino papa innocentio benedici fecerunt in abbatem; et [(703) 1Kb] ammiratae sunt turbae de tam subita rerum mutatione, scilicet quod Romana aecclesia talem tantumque virum tam graviter molestavit, qui tot labores totque pericula pro ipsa sustinuerat, et qui tam nuper in tanta gratia apostolicae sedis exstiterat, qui et pro papa Innocentio Lothario regi in tantum se opposuerat in expedicione supra dicta, quod ipse archiepiscopus et rex ab invicem non sereno animo discesserant [Col. 1325D] [(704) 1Kb] .

18. Preterea tempore hujus guerrae quae erat inter archiepiscopum et comitem, fratres de ecclesia [Col. 1326A] Confluentina eum quoque infestare ceperunt. Prepositum enim contra [ejus [4092 1Kb] ] voluntatem elegerunt, virum nobilem dominum Lodoycum de Ysenburch; cum quo Romam magnis expensis pergentes, litteras apostolicas retulerunt domino archiepiscopo suae voluntati contrarias. Quas cum domino archiepiscopo in sinodo residenti obtulissent, ipse ex animi commotione ipsas in terram dejecit. Unde apud dominum papam Innocentium accusatus, ab ipso est vocatus ad diem prescriptum. Et cum ad diem non venisset, episcopali est officio suspensus. Haec mala omnia venerunt simul super illum, et de omnibus his liberavit eum Dominus. Romam enim veniens effecit, quod abbas Sancti Maximini obedientiam ei promisit et juramento ei [Col. 1326B] fidelitatem fecit et electionem Confluentinorum cassavit (an. 1140). His absolutis, ad comitem redeamus.

19. Comes itaque in principio hujus discordiae ex inproviso, antequam domino suo fidelitatem contradixisset, cum mille quingentis militibus Treverensi appropinquat civitati; et Treviri non erant premuniti, nec vallo nec muro adhuc cincti, et longa pace bello dissueti, et ipse archiepiscopus aberat, in curia regis existens. Potuissetque civitatem tunc multum gravasse, si Deus hoc malum non avertisset. Sed comes Fridericus de Vianna [(705) 1Kb] tunc forte fortuitu erat in civitate, et occurrens Namucensi, multis persuasionibus eum redire fecit, demonstrans magnam fore ipsi et perpetuam infamiam, [Col. 1326C] si quid tale contra dominum suum committeret, antequam dominio suo renunciasset; presertim contra majestatem regiam hoc fore, si archiepiscopo ex mandato regis in curia comoranti malum aliquod inferret. Reversus autem a curia archiepiscopus omnibus modis ad pacem cepit laborare et comitem a cepto revocare furore. Ille autem per episcopatum incendia, rapinas, cedes exercebat. Tandem archiepiscopus cepit sese defendere. Et quia nunc ad finem propero, multa pertransiens, summam gestorum hanc colligo.

20. Rodolfi montem [(706) 1Kb] bis cinxit et secunda obsidione destruxit, castrum scilicet, quod omnibus modis insuperabile videbatur. Novum castrum, quod Mercurii mons dicitur [(707) 1Kb] , edificavit, timens ne [Col. 1326D] Namucensis montem illum occuparet, quod quasi in corde terrae suae erat. Mandersceat castrum [(708) 1Kb] , natura loci munitissimum, cepit et usque ad obitum [Col. 1327A] suum retinuit. Gerlandam [(709) 1Kb] , Zolveram [(710) 1Kb] cepit, et 30 munitiones comitis Namucensis aut cepit aut destruxit. Epternacum quoque cepit, in quo comes militiam tenere solebat. Sed inter primam et secundam Rodulfi montis obsidionem bello congressi sunt archiepiscopus et comes in aperto campo. Quod tale fuit. Cum primo archiepiscopus Rodolfi montem obsedisset, comes Palaciolum invasit, et ignem in ecclesiam sanctae Mariae injiciens, municionem quoque archiepiscopi cremare sperabat. Quae fama cum ad archiepiscopum pervenisset, obsidione soluta, tota nocte properavit cum milicia sua, ut inproviso hosti superveniens, inopinato terrore concusso suas vires ostenderet. Comes vero per exploratores ejus presentiens adventum [Col. 1327B] archiepiscopi, in fugam conversus, nocte illa in villam episcopi Witelich se recepit; equos et homines reficere volens, et nichil repperiens, villam totam concremavit; et inde transiens, cum juxta abbatiam quae Claustrum dicitur [(711) 1Kb] pausare vellet et panem frangeret---famelicus enim erat---, exercitus archiepiscopi jam sibi inminere prenunciabatur; et ipse velociter cum suis fugam arripiens, cuidam de fratribus ad se vocato per adjurationem contestans injunxit, ut archiepiscopo se insequenti hec verba referret: Deus non meliorem diem vel noctem ei, scilicet archiepiscopo, concedat, quam duos dies et duas noctes continue habui. Qui cum duobus diebus jejunaverim, etiam tertio die pauxillo panis me vellem [Col. 1327C] refocillare, ab eo non sum permissus. Consequens ergo archiepiscopus comitem, cum eo pugnam acrem commisit. Comesque terga vertens, beneficio velocis equi vix aufugit, suorum plurimis captis, multis etiam cesis. Indeque archiepiscopus ad Rodolfi montem revertens, ut supra dictum est, destruxit (an. 1144?). Tandem comes omnibus viribus deficiens, per regem Conradum, in expeditionem Jerosolimitanam tunc iturum, aput Spiram, gratiam domini archiepiscopi magno labore multisque conatibus requisivit, et cum magna difficultate impetravit; jurisjurandi religione confirmans, quod pro hac causa contra ecclesiam Treverensem de cetero arma nullatenus ferret, et quod Rudolfi montem nec reedificaret nec reedificari permitteret, [Col. 1327D] et quod Mandersceat nunquam per vim vel extorsionem aliquam repeteret [(712) 1Kb] (an. 1146, Dec., 1147, Jan.). Epternacum vero et cetera castra sive [Col. 1328A] municiones ejus domnus archiepiscopus comiti reddidit, et de beneficiis, quae in casamento comes plurima tenuerat ab ecclesia Treverensi, archiepiscopus ea reddidit quae tempore hujus discordiae suis non dederat fautoribus. Sicque et abbatiam obtinuit et de comite gloriosam victoriam. Post hoc alia quoque multa perfecit.

21. Arraz enim castrum suum comes Fridericus de Vianna, cum unius turris custos ab archiepiscopo esset constitutus [(713) 1Kb] , totum sibi usurpaverat, et rapinas multas in flumine Mosella exercebat. Quod iterum recuperans, comitem Fridericum inde ejecit. Post hec omnia multum exhaustus [4093 1Kb] propter magnas et varias expensas quas in guerra fecerat, pacem de cetero habuit; quia post hec nemo bello [Col. 1328B] ipsum lacessere attemptavit; et plurima denuo recolligens, palatium suum et omnia castra sua multo vino et omnium victualium genere implevit, ne, si quis eum iterum injuria aliqua provocaret, inparatus inveniretur.

22. In diebus illis (1147) contigit, dominum Eugenium papam in Franciam venire; cui ipse Proviniaco [(714) 1Kb] cum occurrisset, pascha cum ipso Parisius celebravit (Apr. 20), et ibi ecclesiae suae privilegia et de primatu aecclesiae suae et de abbatia sancti Maximini renovando roboravit [(715) 1Kb] ; ibique a domino papa et a rege Franciae Lodoyco atque a comite Theobaldo [(716) 1Kb] valde decentibus donis honoratus est. Indeque recessurus, dominum papam [Col. 1328C] ad domum suam invitavit. Clericum quoque quendam Baldricum nomine [(717) 1Kb] , juvenem etate, de episcopatu Leodicensi ex castello Florinensi [(718) 1Kb] ortum, cum audivisset in curia domini papae causas dicentem et sepe apposite perorantem, secum a Parisius Treverim adduxit, et magistrum scolarum in domo sancti Petri constituit; et quamdiu vixit, valde eum carum et familiarem habuit. Nec longo interjecto tempore predictus rex Franciae et filius Theobaldi comitis Heinricus transitum habuerunt per villam sancti Arnualis [(719) 1Kb] ; quod domnus archiepiscopus presciens, servitium utrique seorsum tam grande et tam magnificum transmisit, quod ipsis nec prescientibus ex inproviso dum offerretur, valde sunt ammirati.

[Col. 1328D] 23. Eodem vero anno, dominica qua cantatur. Ad te levavi, domnus papa Eugenius Treverim venit, sicut invitatus a domino archiepiscopo fuerat, et [Col. 1329A] sabbato (Nov. 29) ante predictam dominicam in ecclesia sancti Eucharii honorifice hospitatus est. In ipsa autem dominica (Nov. 30) cum maxima veneratione a clero et populo cum inconsuetae processionis ornatu atque recordabili sollempnitate in templum est introductus, conducentibus eum a dextris domno Alberone, a sinistris vero Arnulfo Coloniensium archiepiscopo, precedentibus vero multis episcopis Germaniae, Belgicae, Franciae, Angliae, Burgundiae, Lonbardiae, Tusciae, et ex omni natione quae sub celo est. Sed nec cardinales enumerare piget, qui cum domino papa Eugenio [4094 1Kb] Treverim venerunt. Viri enim fuere vultu, habitu, gestu, scientia, moribus honorabiles, et pro sua magna honestate immortali recordatione [Col. 1329B] digni. Haec autem eorum sunt nomina, quae melius in libro vitae utinam scripta sint [(720) 1Kb] : episcopi cardinales: Albericus Hostiensis, Himerus Tusculanus; presbiteri: Guido Summanus, Haribertus S. Anastasiae, magister Guidodens, vir valde litteratus, legum et juris peritus, Julius S. Marcelli, Hugo Novariensis, magister Hubaldus, Gislebertus S. Marci, Johannes Papiro; ex diaconis autem: vir nobilis genere Ottavianus, et moribus nobilior, honestate et liberalitate notandus, specialis amator Theutonicorum, Guido Cremensis, vir alti sanguinis valdeque curialis et honestus dulcique eloquio; Odo Bone case, mansuetissimus homo, ex Romanis ortus nobilibus, omnibus affabilis et pius; Johannes quoque S. Mariae novae, vir dulcissimae affabilitatis, [Col. 1329C] sanctimonia morumque exornatione decoratus; Gregorius quoque S. Angeli, vir ingenii vivacis, promptus et expeditus ad omnia quae honestati et ecclesiae Dei utilitati conveniunt. Quid dicam de Jacincto, qui omnem jacinctum splendore suae virtutis vincebat, qui eloquii sui dulcedine omnes in amorem sui trahebat, quem audire atque videre, honestatem discere erat? Sed nec Guidonem tacebo Pisanum, virum prudentissimum et breviloquio notabilem. His omnibus archiepiscopus per duodecim ebdomadas continue largitus est necessaria in tanta habundantia, quod ipsi quoque fatebantur, copiam pleno cornu venisse ad ipsos. Quid referam de supervenientibus archiepiscopis, episcopis, abbatibus, archidiaconibus, [Col. 1329D] prepositis, ducibus, comitibus, ad domnum papam Treverim venientibus, quorum ne unum quidem largitatis reliquit immunem? Natalis Domini sollempnitatem tunc Treveris celebratam quis ita dictis explicare queat [4095 1Kb] , ut, tu, qui non videris, intelligere vel imaginari possis? Quam putas pompam processionis in die sancto fuisse, cum dominus papa cum nacco equitans, precedentibus cardinalibus et episcoporum multitudine, in equis albo coopertis, ad ecclesiam sancti Paulini processit, [Col. 1330A] indeque revertens, missarum sollempnia cum tanta populi frequentia peregit, quod in tota sancti Petri aecclesia nec spacium pedis vacuum reperire posses. Quid si dicerem, qualiter in die sancto, sollempni peracto officio, ex una parte domnus papa cum suis cardinalibus, et ex obposita parte domnus archiepiscopus cum illis qui illuc convenerant episcopis, infulati in mensis ex adverso oppositis residebant? Qua arte aliquis tot et tantas computare queat expensas? Dicerem quidem, quod ante domini papae adventum [4096 1Kb] , domum quae papae dicitur, tria habentem intersticia secundum altitudinem, infra sex ebdomadas construxit, et domum quae Jerusalem dicitur fere destructam reparavit. Sed quamvis taceam, res ipsa loquetur et in memoriam revocabit.

[Col. 1330B] 24. Nunc ad hoc transeo, quod dominus papa Eugenius a Treveris recedens, Remis celebraturus concilium mediante quadragesima pervenit (an. 1148, Mart. 17). Ad quod concilium domnus archiepiscopus Albero tam magnifice pervenit, quod omnium oculos in se et ora aperuit. In camerula autem de corio facta, lineo panno intrinsecus decenter obducta, inter duos ferebatur equos, quod cunctis visu erat mirabile. Senectute enim jam laborabat, longisque fractus deficiebat laboribus. In hoc igitur concilio prior in ordine cunctis residens episcopis, relegi de primatu sedis suae plurima fecit privilegia super omnem Belgicam, Galliam atque Germaniam. Quibus auditis, Remensis archiepiscopus non mediocriter [Col. 1330C] turbatus est. Unde et homines illius cum hominibus suis turbationem facientes, aliquos ex eis vulneraverunt. Quod ipse dominus archiepiscopus Albero valde ferens indigne, minabatur, Ivodio [(721) 1Kb] se sessurum et Remensem vastaturum episcopatum. Tandemque ad hunc finem res est perducta, quod Remensis archiepiscopus cum Suessionensi ad hospicium pervenit et homines qui hanc culpam commiserant in ejus potestatem dedit.

25. Eodem anno mense Septembrio cum palatinus Herimannus castrum Tris [(722) 1Kb] occupasset et edificiis firmasset, Otto comes de Reneca castrum predictum cum terra attinenti huic archiepiscopo et ecclesiae suae dedit, ut ipse illud recuperaret. Quapropter [Col. 1330D] castrum predictum obsedit. Palatinus autem collectis omnibus viribus suis ad liberandum castrum venit; ad introitum silvae, quae castro [4097 1Kb] adjacet, castra metatus est. Archiepiscopus vero ex opposita parte, acie instructa equitum peditumque, per tres dies ejus prestolabatur adventum. Illic videres galeas nitentes, loricas splendore diem superantes, clipeos coruscho sole circumpositos montes illustrantes. O quam intrepidos vultus virorum conspiceres! Quam impacienter moram hostis tardantis [Col. 1331A] ferebant! Quae preludia militum cerneres pugnam simulantium in armis! Quam brevi spacio equum ferocem circumferri videres! Quales militum obviationes in equis, quali hastas fragore discindi perspiceres! Quales audires clamores horum insequentium, illorum terga vertentium! Qua arte simulatam attenderes fugam, quam subitas modo fugientium reflexiones, et precipiti cursu versam fortunam eorum qui jam sequebantur terga impellentium! Ibi notares milites modo condensatos, modo subito sese aperire, incursantemque hostem ingeniose quasi cedendo in sinum recipere, reflexisque cornibus eum concludere; mille ibi artes, mille fallendi modos discere dabatur. Interim archiepiscopi explorator copias palatini perscrutatus advenit, qui illum jam [Col. 1331B] adventantem et ad pugnam paratum prenuntiat. Tunc videres senem illum, jam toto defectum corpore, acies peditum ordinare, equites militari arte disponere, notos ex nomine singillatim appellare, de ignotis qui sint ita interrogare, ut ex ipsa interrogatione non solummodo noticiam, immo etiam familiaritatem tanti principis sibi adquisivisse viderentur. Tunc exhortatoriam [4098 1Kb] orationem, tenens crucem archiepiscopalem in manibus, cepit ad armatas acies tali modo facere: O vos amici beati Petri! O sanctae defensores ecclesiae! qui hodie pro Deo atque pro justicia mortalia corpora vestra hostili gladio opposuistis, nunc veniat vobis in mentem beatus Petrus, cujus milites hodie existitis; credatis eum cum magna sanctorum caterva invisibilibus clipeis [Col. 1331C] hodie vos protegere; certi estote de victoria. Respicite hoc signum crucis, hoc, inquam, signum terribile adversariis Jhesu Christi. Hec est crux, in qua Herimannus comes palatii mihi juravit fidelitatem, die illa qua advocatum ecclesiae nostrae ipsum constitui, die qua illas vires illamque potentiam ei contuli per quam modo me infestat. Tunc predixi ei in hac cruce esse de ligno Domini, in quo ille, cujus hec sacrosancta refulget imago, de hoste humani generis triumphavit, multorumque sanctorum venerabiles reliquias in hac cruce indicavi contineri. Ipse vero palatinus tenens manum super hanc sanctam imaginem juratus est michi in haec verba: Â»Hunc Dominum, hunc pro nobis crucifixum, do vobis, domine archiepiscope, [Col. 1331D] fidejussorem, et juro vobis per ejus virtutem, quod nunquam aliquid contra vos faciam, et quod in omnibus vestris necessitatibus cunctis viribus meis omnique potentia mea vobis fideliter assistam.Â« Nunc ergo sciatis omnes quod hunc fidejussorem, Christum scilicet dominum, in hac sua sacra imagine portabo ante illum, ingeram eum oculis illius, hunc sui juramenti testem illi demonstrabo. Sed nunc, o fideles Jhesu Christi, qui vitam et sanguinem vestrum pro defensione ecclesiae suae offertis, preparate corda vestra Domino, mundate conscientias vestras, et quia non vacat ut singillatim faciatis confessiones, generalem michi pastori vestro facite peccatorum vestrorum [Col. 1332A] confessionem; et ego, potestate a Deo nobis tradita, faciam vobis per officium nostrum indulgentiam et remissionem omnium delictorum vestrorum, ut, si quis hodie ex hac temporali et incerta vita evocatur, transeat ad meliorem vitam, scilicet aeternam. Tunc cum accepisset omnium communem confessionem, indulgentia facta et absolutione, benedictionem super eos faciens, ita omnes animavit, quod nec in uno signum timiditatis apparuit. Ipse vero archiepiscopus vexillum comiti Namucensi commisit, crucem autem propriis gestabat manibus. Haec cum ita se habereut, palatinusque per exploratores rescisset se non sufficere ad committendam pugnam contra acies ita animatas, misit legatos ad archiepiscopum, et verba precantia mandat; et ut cito ad finem veniam, [Col. 1332B] hoc impetravit, ut sui qui erant in castro illesi abirent, et de castro suo archiepiscopus suam expleret voluntatem.

26. Nunc de moribus ejus et consuetudinibus pauca narrare michi libet; alienos enim in omnibus gerendis et valde inusitatos mores habebat. Corpore tardus et opere et sermone erat. Omnia diutissime pertrahebat; nunquam vel admodum raro properando aliquid agebat, sed omnibus tantam moram innectebat, quod gravis valde et morosus omnibus videbatur et tedium tam suis quam alienis inferebat; et cum pro nimia sua tardatione res quelibet, quam incepturus erat, desperata esset, tamen optato fine terminabatur. Nec in ambulando, nec in equitando, [Col. 1332C] nec in dormiendo, nec in vigilando aliorum hominum consueta tenebat. In ambulando ad manus trahebatur; sciaticus enim erat; et propter eandem infirmitatem strepas in arcu sellae, cum equitaret, pendentes habebat, et jambam sinistram super collum equi tenebat, quod cum morbi coactione faceret, ab aliis pro raritate facere videbatur. Noctu in consiliis sive in collationibus esse solebat usque ad conticinium sive ad galli cantum, sepe quoque usque in diluculum, dormiebatque sepissime usque ad duas diei horas. Ad mensam post horam consuetam tarde accedebat, et diu valde in ea demorabatur, disputando et conferendo valde hylariter cum clericis suis de sacris scripturis et sanctorum patrum sententiis. Magnam enim multitudinem religiosorum [Col. 1332D] et litteratorum secum habere solebat. In sacris mysteriis altaris plus quam homo videbatur, ad quae nunquam sine lacrimis et maxima conpunctione accedebat. Pontificalibus enim ornamentis indutus, angelus Domini videbatur; angelico enim vultu relucebat, et tanta devotione celestia illa tractabat sacramenta, quod cum in secretis moraretur, contemplatione et oratione coelos penetrare videretur. Cum sermonem ad populum faceret, tunc quia tardus erat in sermone, tunc quia Gallica lingua natus in Teuthonica non erat expeditus, tunc quia nimis profunda tractabat, explicare vix poterat ea quae ceperat. In proverbiis et similitudinibus fere [Col. 1333A] omnia dicebat; quorum supra omnes qui in nostram venerunt noticiam homines copiam tenebat. Elemosinas quam largissime et cotidie faciebat. Phisionimiam admodum sciebat, adeo ut diversorum aspectu vultuum secreta discerneret mentium et morum. Ad regales curias quando veniebat, spectaculum omnibus erat; solus admiratione dignus videbatur; comitatus et expensae magnificentia omnes alios principes obscurabat; joconda loquutione et hylarissima proverbiorum suorum interpositione tam regem quam principes letificare solebat. Novissimus et diu exspectatus ad curiam vel ad quelibet veniebat colloquia, ultimusque recedebat; nunquam in singulis conventibus, nisi auditis aliis, suum aperiebat consilium. Ego Baldricus, qui hanc scriptiunculam [Col. 1333B] feci, uni curiae interfui, quam Francovordium petiit sub rege Conrado [(723) 1Kb] cum 40 navibus cameratis, exceptis liburnis et honerariis atque coquinariis ratibus. In qua curia 8 comites et ducem Lotharingiae Matheum atque Heinricum ducem de Lenburgo secum habuit, clericorumque atque militum multitudinem tantam, quod omnibus qui videbant ammirationem faciebat. Magistrum quoque Jarlandum Bisintinum [(724) 1Kb] et magistrum Teodericum Carnotensem [(725) 1Kb] , duos fama et gloria doctores nostri temporis excellentissimos, secum in sua ducens navali cammenata, in illorum disputatione et collatione valde delectatus est, et a curia domum reversus, decentibus donis largiter honoratos ad propria letos [4099 1Kb] remisit. Hoc tamen nescio an memoria [Col. 1333C] sit dignum, quod cum a predicta reverteretur curia, ideo quoniam Moguntinos exosos habebat atque forsitan suspectos, civitati illorum appropinquans, vexilla singulis ex navibus erigi, milites in clipeis auro fulgentibus, loricis, galeis, argentum nitore superantibus, ostentare sese precepit; tubis et cornibus armorumque strepitu [4100 1Kb] et horrisono virorum concentu adventans totam permovit civitatem. Illic ex tota urbe homines concurrere, mulieres conclamare, et quasi urbs [4101 1Kb] jam capienda foret, undique tumultum atque pavorem conspiceres.

27. Tandem finem narrationi facturus, de fine et transitu et testamento ejus pauca dicam. Confluentiae [Col. 1333D] in epiphania Domini curiam magnam tenuerat, et treugas inter comitem de Molbach [(726) 1Kb] et comitem de Zeina [(727) 1Kb] acceperat (an. 1152, Jan. 6). Hii pro Bunnensi comitatu diu guerram ad invicem habuerant, quibus hinc inde fere omnis inferioris regionis nobiles favebant [4102 1Kb] , terramque omnem vastaturi [Col. 1334A] erant, si ipse suo consilio non intervenisset. Hoc enim in consuetudine habebat, frequenter suffraganeos suos et principes ac nobiles de provincia sua congregare, et stipendia largiter illis amministrare, et pro statu ecclesiae et pace patriae cum ipsis tractare. Et quod nunc dicere ceperam, statim post epiphaniam febris acutae diris ardoribus accensus, et plereusis [4103 1Kb] passione constrictus, de vita dubitare incipiens, viros religiosos, abbatem Sanctae Mariae de Sprinkenebarch [(728) 1Kb] Richardum, abbatem Sancti Eucharii Bertolfum, et plerosque alios convocavit; factaque omnium peccatorum confessione, oleo unctus est secundum beati Jacobi institucionem, et sacrosanctum corpus Christi sumpturus, magnae fidelitatis et verae ac catholicae fidei significativa [Col. 1334B] verba protulit. Sic enim magnanimus heros, catholicus pastor, memoranda voce exorsus est: Audite, fratres mei karissimi. Vos abbates et viros religiosos ideo convocavi, ut in presenti ecclesia et in universali in fine mundi ex sanctis angelis et hominibus congreganda ecclesia testes michi meae verae fidei assistatis, et oratione vestra, ut hec fides me salvet adjuvetis. Hoc quod presens cerno in specie panis credo esse verum Christi filii Dei corpus, quod in virginali alvo Mariae intemeratae virginis, obumbrante ipsam Spiritu sancto, sicut manet in presenti, unitum est verbo Dei, vero Filio Patris altissimi, quod pro nobis in cruce temporali morte ab anima derelictum est; anima vero descendente ad inferos, divinitatis consortio in sepulcro non est destitutum, sicut nec [Col. 1334C] anima in inferno, secundum quod David de ipso testatur dicens: Â»Quoniam non derelinques animam meam in inferno, nec dabis sanctum tuum videre corruptionem (Psal. XV, 10);Â« hoc, inquam, corpus illud est Christi, quod tertio die redivivum, anima redeunte ad ipsum, confractis divina qua utebatur virtute tartareis claustris, ereptisque a diabolica potestate fidelibus prioris seculi, de sepulchro resurrexit, de cetero immortale et inpassibile, quale et in caena ante passionem, manibus sacris se ipsum tenens, in tali panis specie discipulis edendum distribuit, dans impatibile, tamen adhuc passurus, docensque illos hujus sacramenti mysteria celebrare. Hoc, inquam, corpus est Christi, quod post resurrectionem per quadraginta dies discipulis apparuit visibile atque tangibile, et tamen [Col. 1334D] incorruptibile, secundum voluntatis suae potentiam, qua omnia quecumque voluit fecit. Hoc est vere glorificatum et ineffabiliter gloriosum corpus, quod apostolis videntibus mirabiliter assumptum est in gloria, sedetque Dominus cum Domino, Filius cum Patre [Col. 1335A] a dextris [4104 1Kb] suis, idem in sinu Patris, in unitate scilicet essentiae. Hoc sacrum et venerabile corpus, possum vere dicere cum centurione, non sum dignus ut intret sub tectum meum (Matth. VIII, 8; Luc. VII, 6). Rogo tamen, o bone Jhesu, qui dignatus es domum Zachei intrare, penetrale quoque et secretum animae meae habitaculum digneris introire, et sana animam meam, quia peccavi tibi; et qui jam ad me venisti per hanc fidem, visita me per inhabitantem gratiam, et in hac fide sumo vitam pro vita, quemadmodum tu dixisti: Â»Panis quem ego dedero caro mea est pro seculi vita (Joan. VI, 52)Â«, ut sit mihi viaticum in vitam eternam, amen. Et cum sumpsisset corpus Domini, accipiens calicem, ait: O piissime et serenissime pater, tuam ego peccator precor hodie benignissimam [Col. 1335B] majestatem, ut per hoc verum sacrificium corporis et sanguinis domini nostri Jhesu Christi, per hoc inestimabile mysterium redemptionis humanae salutis aeternae, quod offert tibi ecclesia tua sancta, in fide vera, in propiciatione pia, in sanguine filii tui, placatus sis michi et propicius, et ita vere, ut haec credo esse verum corpus filii tui ex sacro munere doctrinae ejus, ita vere hodie parcas, michi et auferas iniquitatem meam, et non [intres [4105 1Kb] ] in judicium mecum, sed in veritate hujus fidei deduc me in semita recta in vitam eternam, amen.

28. Scias autem, o lector, quod, si non eadem verba, mentem tamen et sententiam suorum protuli verborum. Nunc quale ordinaverit testamentum, [Col. 1335C] quam brevius potero, explicabo. Thure curiam, quam ipse pecunia emit a comite Wilhelmo [4106 1Kb] de Glisberch, fratribus dedit ecclesiae sancti Petri Treverensis, ut in anniversario ejus refectionem inde habeant; et patrimonium suum Sule, curiam Bredal ecclesiae predictae contulit tali dispositione, ut crux inaurata, quam tempore predictae guerrae decrustaverat, de reditibus ejus repararetur, et quedam ornamenta quae obpigneraverat restituerentur, et deinceps perpetuo jure in usus fratrum cederet. Obiit autem octavo decimo Kalendas Februarii [(729) 1Kb] . Et licet communi mortalium sorte in fata lapsus sit, non tamen communi hominum fortuna funeratus est. Confluentiae enim cum obisset, exta ejus in Claustro [(730) 1Kb] juxta parietem quae respicit ad septentrionem [Col. 1335D] humata sunt et lapide texta marmoreo; corpus vero myria et aloe et aromatibus conditum a medico suo peritissimo Philippo Lonbardo, qui et urinae suae inspectione mortem ejus tribus diebus ante predixerat, pontificalibus adornatum vestibus, Treveris allatum est cum magno comitatu. Palatinus enim comes Herimannus [4107 1Kb] atque plerique barones inferioris regionis cum magno comitatu funus ipsius [Col. 1336A] prosequuti sunt. Deinde cum Treverim pervenisset, clerus et populus ad pontem processit illi in obviam, et per singula monasteria singulis diebus deportatus est celebri cum processione, donec dierum numerus monasteriorum complevit numerum; et per singulos dies procerum augebatur numerus, de tota provincia ad exequias ejus confluentium. Veneruntque, comperto ejus obitu, suffraganei ejus episcopi, Stephanus Metensis, Heinricus Tullensis, Albero Virdunensis, et Jordanus presbiter cardinalis Romanae ecclesiae, qui tunc Mettis omnium abbatum superioris Lotharingiae conventum adunaverat, qui etiam simul cum ipso ad ejus venerunt exequias. Tantoque honore communique luctu tocius provinciae undecimo ab obitu ejus die tumulatus est, quod omnes [Col. 1336B] qui aderant confessi sunt se tam honorabiles exequias nunquam vidisse. Sepulturam vero habet in ecclesia beati Petri [4108 1Kb] a latere meridionali, juxta altare beati Stephani. Et quod notandum, quotiens predictam intrabat ecclesiam dum viveret, in eodem loco in quo nunc habet sepulturam orare solebat.

29. Domine Jhesu Christe, splendor patris et sapientia et virtus, qui tua ineffabili dignatione resplenduisti in forma humana, ut nos miseros peccatores liberares tuae nobiscum socialis conversationis consortio a diabolica [potestate [4109 1Kb] ], reluceat hodie lux tuae claritatis Alberoni, veri sacrificii sacerdoti secundum ordinem Melchisedech, qui frequenter in [Col. 1336C] sacra fide obtulit patri tuo corpus tuum venerabile et sacrosanctum, quod tuae ecclesiae in pignus tui amoris a patre postulanti dedisti. Cum enim pater tuus synagogae [diceret [4109 1Kb] ]: Nunquid sanguinem hyrcorum aut vitulorum ego potabo? (Psal. XLIX, 13.) Et hec David audiens et quasi devotus verna patri tuo alludens, in beneplacito tuo patris tui ad gratiam loquens responderet: Sacrificium et oblationem noluisti (Psal. XXXIX, 7; Hebr. X, 5); et cum pater tuus consentire videretur, voluntatem ejus et tuam presentiens, in tua persona dixit, immo tu in persona illius dixisti: Ecce venio (Hebr. X, 7). Et ipsa tua ecclesia repudiari videns veteris ritum sacrificii, cum tibi videret non placere carnes hyrcorum aut vitulorum, quae tibi synagoga offerebat, anxia [Col. 1336D] quid tibi posset offerre in laudem et recognitionem pro omnibus tuis beneficiis, cotidie dicebat: Quid retribuam Domino pro omnibus quae retribuit michi? (Psal. CXV, 12.) Tum tu mirabili compassione corpus aptasti tibi, et dedisti sponsae tuae, amicae tuae, columbae tuae, aecclesiae scilicet tuae, ut patri tuo illud sacrificaret. Unde et ipsa exultans dicit: Calicem salutaris accipiam, et nomen Domini invocabo (Psal. CXV, 13). [Col. 1337A] Ergo in virtute hujus sacrificii claritatem vultus tui et requiem eternam tribuere dignare ei, Domine, qui vivis et regnas Deus per omnia secula, amen!


Albero maxime vir, flet Roma, flet undique Trevir,
   Tanto, tam miro, te moriente viro.
Trevir pastorem, flet Roma ruisse rigorem,
   Dogmaque justiciae, lumen et ecclesiae.
Magnus eras magnis, par parvis, meta tyrannis,
   Gloria divitibus, portio pauperibus.
Castra tyrannorum subvertens, castra bonorum
   Plurima condideras, largus et hospes eras,
Largus et humanus. Compleverat ordine Janus
   Octo decemque dies. Mors tibi sit requies!

Hi [4110 1Kb] decem versus continentur in epitaphio domni Alberonis Trevirensis archiepiscopi, scripti [Col. 1337B] aureis litteris in cupreis lamminis.

Infra arcum:

Belgica Roma, tuum decus et tua gloria perpes,
   Hic jacet, eternus qui tibi vivit honor.
Albero, lux orbis, decus urbis, gloria cleri,
   Ornatus patriae, splendor et ecclesiae,
Parte minore sui jacet hic, majore superstes:
   Mens etenim superest, fama perhennis erit.
O quam magnus homo quam parvo clauditur antro!
   Laudibus et meritis non minor orbe fuit.
Huic speciale fuit, non vinci, vincere, victis
   Parcere, larga manus [4111 1Kb] non habuisse parem.
Hic vir, hic est, cui primati sua subdere colla,
   [Col. 1338A] Germani Belgae non habuere nimis.
Treveris alma per hunc major, tibi Roma Quirites
   Transmisit, cives fecit et esse tuos.
Hucque caput mundi veniens, hic esse cor orbis
   Non negat, et nomen Roma secunda tuum.
Janus bis novies solem produxerat orbi,
   Cum tantam lucem sustulit aecclesiae.
Quod solum restat, dic, lector, supplice mente:
   Albero, sit tibi lux, sit tibi vita Deus,
Qui velut e specula, toto spectabilis orbe,
   Treveris evexit nomen ad astra tuum,
Fortia confundens, et ferrea virga superbis.
   Et quia vas figuli frangere doctus eos [4112 1Kb] ,
Turbine quem [4113 1Kb] nullo potuit fortuna minorem
   Reddere, qui major cum premeretur erat;
[Col. 1338B] Ille, domus Domini, mons montibus altior, alte
   Transiliens colles, vallibus umbra suis,
Cum jam bis novies solem revocasset ad ortum
   Janus, in occasu stella serena jacens,
Albero: Â»Mors, inquid, nichil est michi, namque [4114 1Kb] resurget
   Congaudens animae glorificanda caro.Â«
Et hoc est epitaphium super reliquias ejus Confluentiae:

Officio merito presul venerandus utroque
   Albero condidit hoc, heu! cor et exta solo.
Posce Deum, lector, vir ut tibi sorte sequendus
   Inveniatur ibi, pax ubi vera tibi.




ANNO DOMINI DCCCXXV-MCVI.
CHRONICON SANCTI HUBERTI ANDAGINENSIS EDENTIBUS L. C. BETHMANN ET W. WATTENBACH PH. DD.
(PERTZ, Monumenta Germaniae historica, Script. t. VIII, p. 565.)




[Col. 1337]
PROLEGOMENA.

[Col. 1337C] Ingenti ille inter regnum et sacerdotium certamine exorto, quod per singulas quasque episcoporum dioeceses discordiae semina sparsit, eadem cum caeteris Leodiensis dioecesis monasteriis ruina etiam nobile Sancti Huberti in Arduenna monasterium traxit, quod ad summum prosperitatis fastigium sub Theoderico I evectum, Theoderici II cum Otberto episcopo contentio de statu suo prorsus dejecit. Sed inter ipsas quibus quassabatur calamitates, antiquae disciplinae fructum percepit, cum monachus Hubertinus, [Col. 1338C] sub Theoderico I nutritus, et litterarum studiis non mediocriter imbutus, historiam monasterii scribendam susciperet et incoeptam tam felici eventu ad finem perduceret, ut luculentiorem de temporum istorum conditione auctorem vix inveneris. Nomen suum latere voluit, sed monachum Sancti Huberti ostendit tum intima rerum cognitio, tum quod c. 58 dicit nobis videntibus, de re in monasterio gesta. Litteris operam dedisse tota scribenti ratio prodit, etsi a grammaticae regulis aliquando aberrat; sed [Col. 1339A] ibi saepius librarium in culpa fuisse existimo. Sallustium in scribendo imitatus est, cujus etiam verba mutuatur c. 54, 76. Sed aliorum quoque scriptorum, Ciceronis, Macrobii, notitiam ostendit c. 60 seqq., ubi Lamberti narrationes refert, sed ita passim servatis auctorum verbis, ut ea ipse legisse videatur, nisi fonte quodam derivato usus est. Praeterea capiti 1 locum Historiae Miscellae inseruit; 78, epistolam Petri Damiani. Domesticos autem auctores ad priscam monasterii sui historiam scribendam, etsi eam breviter tantum tetigit, adhibuit Vitam sancti Beregisi [(1) 1Kb] , sancti Huberti Vitam [(2) 1Kb] , Translationem [(3) 1Kb] , et Miracula [(4) 1Kb] , Lamberti Vitam auctore Sigeberto [(5) 1Kb] , Fredegarium quoque et Anselmi Gesta epp. Leodiensium [(6) 1Kb] . Privilegia monasterii ubique ad manum habuit, et modo integra narrationi inserit, modo excerpta tantum.

Postquam primordia monasterii exposuit, tempus medium inter Altuenum et Adelardum, annos 825-1034, [Col. 1339B] de quibus certi nihil compertum habebat, intactum reliquit; ea, inquit, quae nostris temporibus audivimus et vidimus gesta revolvamus. Quae non oportet ad litteram interpretari; nam a. 1034 vixdum natus fuisse potest, et de Adelardo pauca refert, sed Theodericum I annis 1055-1087 abbatiam regentem bene novit, multaque adjecit ad ea quae ex vita ejus ab altero aequali monacho scripta [(7) 1Kb] recepit; alia paulo diverse narrat. Nam cum ille totus occupatus sit in pietate abbatis extollenda, miracula afferat, caetera tanquam aliena breviter attingat, noster miracula minus curat, eorum succinctam narrationem a Vitae auctore mutuatus, universam autem monasterii conditionem, res ejus exteriores et cum potentibus illarum regionum rationes accurate pertractat. Haec tum ex privilegiis monasterii collegit, tum ipse vidit; ducem enim Fridericum (+ 1065) aprum in ecclesiam tulisse c. 58 refert Â»nobis videntibus.Â« Praeterea etiam Ruperti Chronico [Col. 1339C] S. Laurentii usus esse videtur, c. 28-30. Dehinc progreditur ad historiam gestorum sub Theoderico II, quae plus dimidia parte operis occupat, ita accurate scripta, tot litterarum documentis probata, ut familiarem Theoderici amicum facile agnoscamus, comitem, ut videtur, exsilii ejus; etsi libere eum quandoque reprehendit. Vitam Â»Theoderici junioris de S. Huberto abbatisÂ« scripsit Heribrandus abbas S. Laurentii Leodiensis [(8) 1Kb] (1115-1130), sed nullum ejus vestigium manet. Noster c. 70 commemorat Heribrannum monachum S. Laurentii, eumdem, ut opinor, qui Vitam scripsit, sed fortasse post nostrum. Hujus enim opus desinit in a. D. 1106, sed injuria temporis finis periit. Cap. 96 [Col. 1340A] dicit Manassem postea Remensem archiepiscopum factum esse, Rodulfum post Manassem praepositum; qui cum, Manasse a. 1106 mortuo, archiepiscopus electus sit, primi editores inde concluserunt haec antea scripta esse [(9) 1Kb] . Concedo, hoc veritatis speciem habere, sed si jam tunc scribendi initium fecerat, sequentia postea demum addidit; nam et de Theoderico abbate (+ 1109) tam libere loquitur, ut eo vivente opus editum esse vix mihi persuadeam, et c. 88 de Otberto episcopo agens dicit: quandiu ex tunc superfuit, quae certe post mortem ejus (+ 1118) scripta esse videntur. Quanquam nec hoc loco nec illo legitimum argumentum agnosco, et haec incerta manere fateor: satis habeamus nosse, auctorem operis fuisse virum inter medias res versatum, acrem judicio, veritatis studiosum. Hoc enim totum ejus dicendi genus, hoc simplex et sincera rerum narratio suadent.

Versus finem saeculi Gislebertus cap. 24 a nostro [Col. 1340B] mutuatus est. Postea Aegidius eum novisse videtur (v. c. 24, 28-30), sed laudabilia tantum de episcopis Leodiensibus relaturus, admodum pauca recepit; nam tum demum inspexit, cum Anselmo destitutus alios auctores circumspiceret.

Codex operis autographus mature intercidit. Nam eum anno 1550 non jam in monasterio exstitisse, inde apparet, quod lite de jurisdictione Andaginensi inter Carolum V et episcopum Leodiensem exorta, cum historia monasterii esset in jus vocanda [(10) 1Kb] , Remaclus tunc temporis abbas in domesticis archivis nil reperiens Auream Vallem precibus adiit; unde ipsi.

1) Codex Aureaevallensis transmissus est sub conditione remissionis [(11) 2Kb] , quam tamen conditionem neque abbas neque ejus successores impleverunt. Remansit potius codex apud sanctum Hubertum, usquedum monasterio a. 1796 suppresso bibliotheca dispergeretur. Per varios casus denique devenit ad [Col. 1340C] virum nobilissimum Theodorum Geoffroy, in exercitu Belgico tunc tribunum equitum, inter arma Musis amicum, qui a. 1841 a Berthmanno nostro Brugis eo nomine conventus, cum urbanitate nunquam satis nobis praedicanda et codicem et domum gratiose praebuit ad utendum; cui viro clarissimo hasce lineas grati nostri animi et vero ipsius erga nos humanitatis perenne optamus fore monumentum. Codex membranaceus, forma minori, saeculo XIII a pluribus exaratus, post Vitas SS. Judoci, Basilii, Leodegarii, Eufraxiae, Radegundis, Balthildis, Gilleberti epistolam ad Anselmum, Gilleberti disputationem cum Judaeo, Vitas Anastasiae, Theoderici martyris, Gengulfi, Corbiniani, habet hanc [Col. 1341A] historiam, continuo saeculi XIII calamo exaratam atque inscriptam: Incipit liber qui Cantatorium dicitur. Exciderunt duo folia 52, 53, media, quae Romualdus Hancar ante hos ducentos annos adhuc legebat, atque unum vel plura in fine, quae jam tunc deerant. Librarius mendis non semper abstinuit; quae per codicem autographum in scedulis, ut videtur, assutis suppleta videbat, ipse describens inepto aliquoties loco posuit [(12) 1Kb] , alia omisit [(13) 1Kb] ; annorum etiam numeros, quos in textu exhibet, in codice originario plerosque margini ascriptos fuisse crediderim.

1*) Romualdus Hancar monachus S. Huberti circa a. 1630 codicem Aureaevallensem satis diligenter transcripsit in chartam; quod exemplar notis marginalibus ab ipso auctum, postea in archivum registraturae Sancti Huberti devenit, unde a. 1834 Bruxellam translatum in bibliothecam Burgundicam n. 14,600, nobis hanc novam editionem praeparantibus humanissime fuit transmissum, ut duo illa [Col. 1341B] folia omissa accuratius inde possemus supplere.

1**) Aliud apographum, a. 1737 ex 1* factum habebat Linotte de Poupehan, magistratus Bullionensis, teste Ozeray Histoire du duchÃ© de Bouillon, p. 310.

1***) Alia duo apographa a. 1563 ex ipso 1 facta atque procuratori Luxemburgensi legatoque episcopi Leodiensis tradita memorat Robaulx p. 4; quorum alterum fortasse idem est, quod in castello Mirvart sibi visum ait Dewez Histoire de LiÃ©ge I, 54.

Editionem primi Martene et Durand amplissima Coll. IV, 914 curaverunt ex ipso codice 1, at mendis nimium deturpatam, capitum distinctionem de suo instituentes. Dom Bouquet XI, 149, 635; XIII, [Col. 1342A] 564 excerpta tantum dedit. Secundam instituit P. de Robaulx de Soumoy, Chronique de l'abbaye de Saint-Hubert. Brux. 1847, 8, e codice Bruxellensi 1* cum versione Gallica, cui subjunxit historiam monasterii a fine Cantatorii ad nostra usque tempora deductam, adnotationesque adjecit vere utiles bonaque fruge refertas, ex quibus multa didicimus. Adhibuit enim editor: Romualdi Hancar historiam manuscriptam monasterii cujus ipse prioratum gesserat, ex Cantatorio nostro aliisque fontibus domesticis compositam; Fundationem monasterii Andaini; Antiquitates Andaginenses; Titulos possessionum Sancti Huberti, aliaque quaedam saec. XVII et XVIII manu scripta; unde libro suo magnam procuravit utilitatem. Tertius bibliothecae Burgundicae praefectus L. B. De Reiffenberg, Monuments pour servir Ã  l'histoire de Namur, de Hainault et de Luxembourg, Brux. 1847, in-quarto, codicem 1 habuit quidem, at raro adhibuit, contentus ex ejus apographo 1* editionem novam proponere, quam ectypo [Col. 1342B] codicis 1 ornavit. Quarto denique loco nos Cantatorium proponimus ex ipso codice 1, cujus lacunas ex 1* supplevimus, orthographiam intactam relinquentes, excepto quod simplex e terciodecimo demum saeculo ubivis scribi coeptum in ae mutavimus. Capitum distinctionem retinuimus eam, quam librarius ipse non numeris sed litteris inceptivis majusculis rubris instituit, numeros Martenianos ob commodum lectorum uncinis inclusos apponentes. In adnotatione ea quae Romualdus Hancart, Martene et De Robaulx jam attulerant utilia, quam brevissime excerpsimus, sigla illorum H. M. R. religiose ubivis et gratitudinis causa ascribentes; reliqua nostra sunt.




[Col. 1341]
[CHRONICON S. HUBERTI ANDAGINENSIS.]


INCIPIT LIBER QUI CANTATORIUM DICITUR. QUALITER CREATA SIT ABBATIA SANCTI HUBERTI.

[Col. 1341C] 1. In pago Arduennensi quoddam castrum Ambra dicebatur, eo quod Amberlacensis [1 1Kb] fisci [(14) 1Kb] capud haberetur, quod funditus eversum, Hunis vastantibus Gallias, per annos fere trecentos triginta septem [(15) 1Kb] desertum ad nichilum devenerat. (Hist. Misc.) Haec [2 1Kb] gens diu inaccessis montibus seclusa, tempore Valentis imperatoris repentina rabie Gothorum terras invasit, et rex eorum Filimer ante cum Gothis Geticas et Sciticas terras ingressus repperit ibi quasdam magas, quas alirumnas dicunt, et eas suspectas habens, per solitudines fugatas exturbavit. Cum hiis silvestres homines quos Faunos ficarios dicunt coeuntes, hoc genus ferocissimum inter Maeotides paludes genuerunt, quod tetrum et exile, vix humanam imaginem repraesentans, videntibus [Col. 1341D] se nimium ingerebat terrorem vultus sui horrore, eo quod esset deformis et execrandae nigredinis. Maribus genae desiccantur [3 1Kb] antequam lactentur, ut jam tunc tolerare laborem cogantur; forma [Col. 1342C] quidem exigui, sed motibus arguti et expediti, atque ad equitandum promtissimi, scapulis latis et ad arcuum curvationem et sagittandum periti, cervicibus firmis et semper superbia erectis, animos ferocissimos habentes et belluino more viventes. Hii cum Athala rege suo divinae vindictae necessitatibus [4 1Kb] subservientes, dum Galliarum urbes et castella simul et ecclesias vastarent, hoc quoque castrum in transitu suo subverterunt. (Vita Beregisi.) Temporibus autem Pippini, qui major domus erat sub Theoderico rege, uxor ejus Plectrudis Amberlacum suae dictionis fiscum parabat adire, et per praedictum locum transiens, tam taedio vaste solitudinis quam fervore aestatis confecta, ibidem in pratis virentibus decrevit aliquamdiu requiescere. Et cum [Col. 1342D] post exactam refectionem comites ejus longiori sumpno premerentur, ipsa curiosior pro equis pascentibus, ne per silvas vagarentur, neminem excitans sola surrexit; equisque recollectis jam lassior, [Col. 1343A] dum super acervum lapidum ibi forte congestum resideret, cartulam quamdam coelitus allapsam obstupuit coram se cadentem. Quam licet pavida corripuit, et nemini comitum ausa credere secretum, ad virum quantocius decrevit revertendum. Cui cum per ordinem retulisset eventum miraculi, ille, evocato Beregiso viro venerabili, qui tunc in die rebus obsequebatur eis, cartulam illi obtulit exponendam sibi. Consultus sacerdos Dei respondit, locum quo eadem cartula deciderat, a Deo esse electum, ex quo multorum animae transire deberent ad regna coelorum. Pipino vero subjungente, quid sibi inde videretur agendum, Beregisus rapta occasione, utpote qui jam diu apud se deliberaverat mundo relicto liberius Deo vacare, subintulit principi, ne, [Col. 1343B] quantum in se esset, divinae dispositioni deesset, paratum se solitudinem illam excolendam suscipere, si eam ille sibi concederet. Placuit [(16) 1Kb] Pipino Beregisi propositum, licet gravaretur ammodum a se suum emittere karissimum. Illo tamen saepius insistente ut rem quantocius acceleraret, Pipinus cum comitatu curialium suorum venit ad locum inventae coelitus cartae. Ibi facta legali donatione, et rata coram principibus suis astipulatione, locum ipsum perpetuo habendum Beregiso donavit, et perlustratis finibus ejusdem donationis, certas metas per subnotata confinia disterminavit: ad meridianam plagam inter Divisiones [5 1Kb] [(17) 1Kb] , ad orientalem plagam Mollem campellum, ad aquilonem inter [Col. 1343C] Campilonem et Haletum, Ferreummontem, inter Nasaniam et Awanam [6 1Kb] , Tabulae fontanam, ad occidentem rupem Sulmoniensem et fluvium Lumnam. At Beregisus continuis insistens laboribus, solatiis etiam quorumdam fidelium adjutus, silvestrem solitudinem purgavit et habitabilem fecit, nec prius abstitit, quam ecclesiam beati Petri apostolorum principis, quae in praefato castro olim funditus eversa fuerat, a fundamentis restrueret, et collectis secum religiosis clericis abbatis nomine et officio ibidem Deo militantibus praeesset. (Transl. S. Huberti.) Quo post labores hujus peregrinationis ad Dominum migrante [(18) 1Kb] , longo post tempore successores ejus ibi perseveraverunt in clericali scemate, donec Ludovico Pio imperatore filio Karoli [Col. 1344A] Magni regnante divina dispositio locum eumdem ampliavit hoc ordine.

2. (4.) Ejus [(19) 1Kb] tempore praeerat ecclesiae Leodiensi quidam venerandae memoriae episcopus Gualcaudus in instaurandis [7 1Kb] rebus ecclesiasticis ammodum studiosus [8 1Kb] . Et ut per excessum de ipsa Leodiensi sede aliqua necessario dicantur, eamdem episcopii sedem beatus pontifex Hubertus ab urbe Tongrensi olim Trajecti permutatam, ab eodem vico transtulit Legiam, ut quia suo tempore magnae industriae et potestatis viguit, modicam villulam in nobilissimam civitatem et sedem episcopalem suscitavit, ibidemque leges publici juris et forenses mensuras, quae adhuc supersunt, constituit. Quo etiam cum per revelationem divinam ossa praedecessoris [Col. 1344B] sui beati Lamberti martyris retulisset, eumque in loco martyrii ejus sepeliens, ecclesiam condecentem super eum aedificasset, in pede quoque Publicimontis in honore beati Petri apostoli templum extruxit, ubi migraturus ad Dominum sepeliri corpus suum destinavit. Cujus sanctitatem cum crebra miracula declararent, 16o anno migrationis suae [(20) 1Kb] translatus in ecclesiam beati Lamberti a predicta ecclesia beati Petri (an. 743), ibidem veneratus est per annos septuaginta quinque.

3. (5.) (Transl. S. Huberti.) Anno vero incarnati Verbi 825, regnante ut dictum est Ludovico Pio, cum idem princeps ecclesiasticis rebus studeret in regno suo, congregationes sanctorum vel construeret vel olim constructas ampliaret, ad hoc idem [Col. 1344C] agendum exemplo suo informabat et civitatum pontifices et provinciarum principes. Interea clerici praefatae cellae beati Beregisi cum jam paene deficerent, utpote in tam vasta et sterili heremo constituti, accepta occasione sibi consulendi, ad Gualcaudum Leodiensem episcopum se contulerunt, et quomodo praedictum locum eorum divina providentia elegisset quasque in eo paterentur necessitas, illi retulerunt. Laetatus ille se invenisse opportunitatem saluti suae providendi, si in eodem loco collaboraret voluntati divinae, omnimoda intentione id exequendi curam concepit, et juvante Deo in praesentem statum suscitavit. Nam commutato ordine clericali, anno dominicae incarnationis 817, 4 Idus Augusti [Col. 1345A] in die sancti Laurentii martyris, monachorum ibi religionem constituit, dispositis eis possessionibus et legaliter confirmatis in posterum, quae sufficerent usibus ibi Deo servientium. Constitutum est etiam ex communi decreto ut de reditibus donationum quae factae fuerant beato Beregiso, ab eorum procuratoribus ad locum ipsum deferretur in eadem die annuatim oblatio, ut ex hoc in posterum et prioris acquisitionis et posterioris adjumenti discerneretur ecclesiastica possessio. Quo dum plures concurrerent, ut in tam remota heremo tanto liberius quanto et secretius Deo vacarent, quidam etiam nobiliores clerici de ecclesia beati Lamberti eo convenerunt, mutatoque habitu ad contemptum mundi se ipsos viriliter accinxerunt. Hii secum deliberato [Col. 1345B] consilio eumdem locum adhuc honestius sublimandi, praesertim cum in hoc ipso patrocinari sibi sperarent favorem pontificis, petierunt ab eo transferendum illo corpus beati Huberti, asserentes urbi sufficere patrocinium beati Lamberti. Quae res licet pro sui magnitudine nimium difficilis videretur pontifici, divina tamen gratia, cui nichil est impossibile, justis petitionibus acceleravit effectum. Nam collecta episcoporum synodo provinciali apud ecclesiam beatae Mariae Aquisgrani palatii, Ludovicus pius et religiosus imperator interesse voluit ecclesiasticis utilitatibus ibidem disponendis. Ibi cum Gualcaudus referret consilium de transferendo corpore beati Huberti ad locum Andaginum, divina dispositione praedicti principis et totius synodi inde voluntarium [Col. 1345C] obtinuit assensum, indicta ei conditione, ut tanto pontifici convenientem ampliaret honorem, et collectis ibidem fratribus tam praesentibus quam futuris vel posteris curaret omnem excludere necessitatem. Constituta vero die ad rem exequendam ipse princeps Leodium venit, et cum palatina tum etiam populari frequentia corpus sanctum quod cum loculo suo lapideo transferebatur, devotissime prosecutus, Mosam illud transposuit cum divinis hymnis et laudibus (an. 825, Sept. 30); cui etiam multa dona contulit regia largitione, quae licet deperierint vel temporum vetustate, vel vastatorum distractione, ex eis tamen quaedam nostris adhuc temporibus supersunt ecclesiae. Superest optimus sanctorum evangeliorum textus, auro gemmisque paratus; superest psalterium [Col. 1345D] auro scriptum per denos psalmos capitalibus litteris distinctum [(21) 1Kb] ; superest in uno volumine maximo super totum psalterium beati Augustini expositio; superest et liber ejusdem qui intitulatur de [Col. 1346A] Trinitate. Supererant duo totius anni omeliarii, quibus renovatis, hiemalis datus est in elemosina ecclesiae Giviniacensi [(22) 1Kb] , aestivalis vero missus est cellae Pirensi [(23) 1Kb] . De translatione autem beati Huberti cetera reticere censuimus, quod evidentius et latius ea enumerat ejusdem translationis proprius textus. Sed et hoc nimirum cum sit actum divina gratia disponente, credi probabiliter potest, eumdem beatum pontificem in loco quo venerabilis Beregisus quiescebat, se quoque voluisse gratanter quiescere. Fuerunt denique contemporales ejusdem loci studiosi cooperatores. Decuit ergo ut quorum dum in corpore manerent viguit ab invicem familiaritas, eorum etiam veneraretur a devotione fidelium in uno eodem loco beatorum corporum societas. Quod vero [Col. 1346B] temporales fuerint, si quis certius nosse voluerit, ex gestis Francorum [(24) 1Kb] per tempora regum et principium probari poterit. Pipinus enim primus hujus nominis sub Lothario rege, qui fuit filius Hilperici ex Fredegunde, dux et major domus extitit, negotia regni disponens cum domino Cuniberto archiepiscopo Coloniensi. Qui sub regibus Dagoberto et Sigiberto nobiliter et sapienter se agens perseveravit; hic genuit ex Idda uxore sua nobili et religiosa Grimoaldum et Beggam, et beatam Gertrudem. Begga vero nupta Ansegiso duci genuit hunc nostrum Pipinum secundum hujus nominis, tempore Hilderici et Theoderici regum. Sub hoc Hilderico beatus Lambertus Tregentemsi [9 1Kb] viguit. Theodericus autem rex ut erat hebetioris ingenii, abusione nequissimi [Col. 1346C] Ebroini, qui erat major domus ejus, ammodum apud Francos viluit. Nec multo post Hildericus, qui erat potentior, in venando interiit, interceptus a quodam Bodilone nobili, quem contra legem majorum ad stipitem ligatum fecerat caedi; et cum post eum Theodoricus totum percepisset regnum, tertio anno [(25) 1Kb] praedictus Pipinus Ansegisi et Beggae filius dux Austrasiorum factus invaluit, et Beatum Lambertum suggestione Ebroini et factione Coloniensis episcopi ab episcopatu ejectum, exturbato Faramundo sedi suae restituit post septennium injustae illius ejectionis suae. Ipse quoque sanctus pontifex post in brevi pro defensione veritatis et castitatis, ut in gestis ejus legitur, martyrio coronatus occubuit, eique in episcopatu beatus Hubertus successit. Quo etiam [Col. 1346D] tempore dono praedicti Pipini ejusque uxoris Plectrudis locum Andaginum celitus designatum excolendum Beregisus suscepit. Et quia beatus Hubertus pro cura animarum sibi credita, ut in vita ejus legitur [Col. 1347A] [(26) 1Kb] , per omnem Arduennam studuit evacuare idololatriam, quae adhuc ibidem supererat, liquet quod ex confrequentatione commeandi uterque fuerit notissimae cognitionis, ejusdemque in Deum dilectionis et devotionis, nec minus etiam cooperationis in hoc loco divinae electionis; utriusque instantia praedicationis fatiscente perfidia in eodem territorio profecit augmentum christianae religionis. Unde et largiente Domino concessum est, ut quos ipsa provincia adhuc in carne positos meruit habere doctores, eosdem cum Christo regnantes habeat speciales patronos et defensores.

4. (8.) Quanta et quali sagacitate idem episcopus Gualcaudus locum ipsum ampliare studuerit, quibus possessionum redditibus, vel ex proprio fratrisque [Col. 1347B] sui Erohengoldi [10 1Kb] patrimonio, sed et ex casamentis [(27) 1Kb] a quibusdam secularibus subtractis, subsidium vivendi tam posteris quam praesentibus perpetuo habendum procuraverit, si quis nosse voluerit, relectis auctoritatis ejus privilegiis pleniter addiscere poterit. Quae privilegia licet ex magnae devotionis affectu condidisse videretur, moroso tamen consilio et saepius ventilato assensu cleri et senatus et quorumque nobilium et sapientium Leodiensis ecclesiae, sed et consultu metropolitani sui Hildeboldi Coloniensis pontificis, auctoritate etiam Leonis Romani pontificis et attestatione Ludovici [(28) 1Kb] piissimi imperatoris filii magni Caroli imperatoris, ea condidit et canonica confirmatione roboravit. Et ut aliqua ex [Col. 1347C] eisdem privilegiis interponamus: Res, inquit, vel possessiones, quae ad eumdem locum deputatae hactenus fuerunt, jure firmissimo delegamus, id est Aprovilla [(29) 1Kb] , Lotvilla, Nelina, Palatiolum, Gamedella, Telins [11 1Kb] , Lesternivis [12 1Kb] , Ruvonia, Frandilionis, Gabelium, Anseromia, Rumendinis, et ecclesias Melsun, Martilinges, Builaidas, cum omnibus appenditiis suis. Similiter etiam consensu fratrum nostrorum concessimus et permanere volumus eidem cellae alias res ex rebus ecclesiae nostrae, quae videlicet non indominicatae, sed in beneficio constitutae fuerunt, id est Tervonia, Teuledum [(30) 1Kb] , Marlida, Aldamum, Alventium, Nentina, Florias, Wowonium, Arduanium, [Col. 1348A] Bractis, quae alio nomine nuncupatur episcopi villa, Lisura, Evernicorten, Sulpiacum, Nogarias, Buthesaim, vineas tres in castro Hoii, mansionem unam apud Leodium a nobis constructam, necnon et vineam unam cum manso ad se pertinente in territorio Leodiensi nuncupato Vingitis, cum omnibus appenditiis suis. Item in eodem privilegio post pauca: Divino ut credimus consilio, et nostrorum fidelium consensu, tradimus jam praefatis monachis omni anno de argento libras viginti, et decimam de caseo ex omnibus villis nostris indominicatis, et de tribus villis decimam vini, videlicet de Goganheim et Berthahem atque Cunerono. Post haec duas addimus eis, scilicet Tavernas [(31) 1Kb] et Ernau, ut omnia regulariter viventes ibi in victu et vestitu satis abundeque haberent. [Col. 1348B] Ista omnia coram clericis et laicis nostris in eorum privilegio cedimus et permanere cupimus tam nostris quam successorum nostrorum temporibus. Postquam ergo ista gratia Dei rationabiliter a nobis per omnia ordinata ad aures imperiales devenissent, magno gavisus est imperator gaudio, coenobium Suguilis nomine [(32) 1Kb] , in quo Deo dicatae erant moniales, partibus sanctae Mariae et sancti Lamberti cum omnibus suis appenditiis tradidit jure firmissimo, ut episcopatus Tongrensis sedis in nullo minorari videretur pro rebus, quas Dei servis in monasterio praefato concessimus; et insuper ad praefatam cellam quamdam silvam quae dicitur Wangisisusmons [(33) 1Kb] tradidit, eamdemque legalem traditionem imperiali privilegio firmavit et signavit. Harum possessionum [Col. 1348C] maxima pars huic ecclesiae jamdiu deperiit, non solum violentia saecularium, sed etiam episcoporum Leodiensium. Gualcaudus vero episcopus Altuenum abbatem qui loco praeesset ordinavit, possessionesque et redditus quibus fratres subsisterent legali privilegio ecclesiae facto in perpetuum confirmavit, credens specialius profuturum sibi quicquid ibidem geretur usque in finem saeculi. Qui autem praefato abbati successerint, vel quamdiu praefuerint, vel quomodo sub unoquoque eorum locus ipse aut profecerit aut defecerit, neque legimus neque a quoquam certius relata didicimus [(34) 1Kb] ; ideoque his [Col. 1349A] praetermissis, quae nostris temporibus audivimus et vidimus gesta revolvamus.

5. (9.) Anno incarnati Verbi [1034] . . . . [13 1Kb] decedente Renuardo abbate, successit ei domnus Adelardus a Raginardo episcopo ecclesiae beati Huberti abbas ordinatus, qui fuerat monasterii sancti Trudonis scolasticus et thesaurizarius. Ipse ut erat vir industrius et prudens, cum gravaretur longa et maxima famis necessitate, tum etiam inter imperatorem Heinricum et ducem Godefridum majorem diuturna et inexorabili seditione, castri Mirvoldi [(35) 1Kb] ecclesiae acriter imminentis ex edicto imperiali omnium fere principum cis Renum consistentium gravissima obsidione (an. 1045), tamen commissum sibi locum, quod periculo temporis difficillimum [Col. 1349B] erat, ne omnino destrueretur non solum viriliter detinuit, sed et possessionibus ampliavit, ornamentis palliorum decoravit, aedificiis honestavit. Aedificavit refectorium fratrum cum dormitorio, aedificavit cameram abbatis cum palatina domo. Ecclesiam Alventiensem [(36) 1Kb] quam ex patrimonio suo episcopus Gualcaudus olim loco contulerat, a quibusdam invasoribus viriliter defensam retinuit. Quartam partem Calviciaci [(37) 1Kb] fisci a quodam nobili Roberto emit, cujus omnimodo medietas ab antiquo erat ecclesiae [(38) 1Kb] , donata sibi pro satisfactione a Stephano comite, eo quod castellum Mirvot violenter et injuste firmasset in ecclesiastica possessione. Habito quoque colloquio apud Evodium [(39) 1Kb] [an. 1048] [Col. 1349C] inter imperatorem Henricum itemque Henricum regem Francorum, ejusdem imperatoris banno et auctoritate firmatum ecclesiae mercatum procuravit. Cujus omnes justicias, theloneum, bannum, comitatum, latronem [(40) 1Kb] , foralia [(41) 1Kb] , vel cujuscumque placiti quaestum vel querelas, ex antiquo more potestativo jure optinuit tempore quo advixit, et sine ulla Calumpnia successoribus suis optinenda, immo totam integram abbatiam reliquit. Ejus adhuc tempore vigente publici juris justicia, in tota abbatia nullus advocatus alicui placito intererat, nisi tribus generalibus in anno [(42) 1Kb] . In hiis si quod vadium proveniret judicio scabinorum, eorum quoque arbitrio determinabatur solvendum, non ad voluntatem dominorum, sed ad possibilitatem personarum. [Col. 1350A] De eodem quaestu communi advocatus obsonium debitum accipiebat, et si minus proveniret, ecclesia illud supplebat. Praeterea si quem rebellem advocatus ad justitiam faciendam compellebat, decatervam [14 1Kb] suam accipiebat.

6. (10.) Anno vero incarnati Verbi 1055, suae autem ordinationis 22. cum decessisset, successit auctore Deo illi domnus Theodericus Lobiensis coenobii monachus (Vita Theod. c. 2.), a Richardo abbate [(43) 1Kb] nutritus, et a Gerardo venerabili Cameracensium pontifice consequenter in sacerdotem ordinatus, litteris adprime eruditus, quas etiam honestis decorabat moribus, adeo ut et ingenii vivacitate et morali probitate tam juvenibus quam senibus ammirabilis et immitabilis haberetur, et [Col. 1350B] quod est difficillimum, gloriam sine invidia assecutus, omnibus indifferenter esset carus. Unde in philosophia famosus et pia concertatione a vicinarum congregationum abbatibus ad regendas scholas evocatus, Stabulaus sub abbate Poppone, deinde Virduni sub abbate Gualeranno, domni Richardi successore [15 1Kb] , postremo Mosomii sub Rodolfo abbate tam studiis liberalibus quam probis moribus multos instituit, quos postea vidimus imitatores et assertores ejusdem magistri sui, viros honestissimae probitatis. Qui postea licentia abbatis sui Hugonis Lobiensis [(44) 1Kb] Hierosolymam adire conatus (an. 1053), sed per Pannoniam transire praepeditus, Romam quasi per Adriaticum mare navigandus divertit, [Col. 1350C] ibidemque praeter spem [16 1Kb] Deodignum Leodiensem episcopum cum quibusdam sibi familiariter notis in ecclesia beati Petri invenit; quorum suggestione, immo pontificis amica prohibitione ulterius progredi pressus, cum eis patriam petiit, et inter redeundum cujus esset scientiae gravitatis et perfectionis prospectus [17 1Kb] , a praedicto pontifice monasterio suo honorabiliter est relocatus.

7. (11.) [V. Theod. 3.] Non multo post Henricus imperator Deoduino episcopo indixit ut sibi aliquem monachum ab abbate Richardo institutum procuraret, quem in Fuldensi monasterio scolasticum praeficeret. Episcopus Theodericum, quem a Roma usque Leodium ad hoc fuerat expertus idoneum, a Lobiensi monasterio evocavit (an. 1055). [Col. 1351A] secumque detinebat quasi legandum imperatori. Evocatis interea ex edicto episcopali abbatibus et archidiaconis pro ordinando patre destitutae ecclesiae beati Huberti, adfuit et ipse cum ceteris, securus [(45) 1Kb] inde ipsius sibi agendae ordinationis. Episcopo vero consulente, quis haberetur idoneus desolatae praeponi ecclesiae, Godiscalcus quidam honestae gravitatis persona, itemque Anselmus decanus sancti Lamberti, quorum vigebat permaxima auctoritas in hujusmodi rebus disponendis, responderunt, locuti prius cum consilio, talem providentiam bene convenire fratri Theoderico. Succlamantibus aliis ad [18 1Kb] illos bene sensisse, ipse etiam episcopus in sententiam concessit voluntarie, et evocato domino Theoderico, ut abbas fieret obnixius coepit [Col. 1351B] insistere. Ille econtra reniti qua poterat virtute, impossibilitatem suam et insufficentiam suam praetendere, imparem se tanto oneri reclamare, lacrimis etiam attestari cor a labiis non distare. Episcopus econtra renitentem cogere, conventus omnis incessere, ne divinae vocationi et voluntati videretur obsistere. Tandem tantorum oppressus auctoritate et violenter attractus a Gonzone Florinensi abbate et Stephano sancti Laurentii, injunctam sibi curam suscepit, et consecratus est abbas in purificatione sanctae Mariae semper virginis, sicque comitatus praedicto Stephano abbate sancti Laurentii ad commissam sibi ecclesiam concessit. Cujus culmen cum de longe vidisset, ut erat tunc hiems asperrima, in mediis nivibus ad terram procidit, et Deum [Col. 1351C] adjutorem sibi adesse cum gemitu inclamavit, opertoque capite et nudis pedibus monasterium usque processit.

8. (12.) Exceptus a cunctis cum digno favore, studebat fratribus potius prodesse quam praeesse, et lucrandis animabus magis exemplis quam doctrinis insistere. Fuerunt autem quos sibi invenit fratres, videlicet Robertus senex, Ermenfridus decanus, Evrardus praecentor, Guillelmus praepositus, Alfridus thesaurarius, Lietbrandus camerarius, Lambertus organista [(46) 1Kb] , Gualerannus cellerarius, Robertus armarius, Stepelinus exterior scolasticus [(47) 1Kb] , et interior Balduinus, Lambertus, Guerizo, Engenulfus, Renuardus, Otto, Gualterus. Multotiens [Col. 1351D] vero adversatus ab hiis qui in veteri mente nova meditari cogebantur, licet patienter et tacitus eadem perferret adversa, in enutriendis et erudiendis et in [Col. 1352A] convertendis etiam quos poterat sagaciter et constanter elaborabat. Enutrivit autem idem abbas inter multos quos ab infantia timere Deum docuit, Gislebertum ejusdem ecclesiae religiosum postea decanum, in scribendis et renovandis libris studiosum, Afridum cellerarium et custodem, et postea cellae Mivoldensis priorem, Liebertum cellae Buloniensis priorem primum, et postea majoris ecclesiae praepositum, Arnulfum capellanum. (V. Theod. c. 3.) Quemdam vero Lambertum nimis nobilitatem suam extollentem cum pateretur infestiorem, non tamen deficiebat ut resipisceret [19 1Kb] exhortando, Deumque ut ei daret spiritum compunctionis exorando. Hic in natali apostolorum Petri et Pauli lecturus ad vigilias nocturnales, cum ante abbatem sine reverentia inclinationis [Col. 1352B] transire cogitaret, subito expavit se videre inter brachia illius puerum gloriosae habitudinis, abbati quidem hilariter congaudentem, sibi vero minaciter indignantem. Qui dum tremens vix in legendo subsisteret, rediensque humillimam inclinationem abbati exsolveret, mirantibus cunctis adeo resolutus est in lacrimis, ut nullo modo cessaret a singultibus et suspiriis. Post vigilias affusus abbatis pedibus, confessus est peccata sua ad purum petens ab eo indicendum pro poenitentia sibi exilium, voluntaria mendicitate a se transigendum. Hortante vero abbate illum remanere secum, et spondente se illi in poenitentia collaboraturum, respondit non sibi videri utile, cum quibus dolebat se vixisse, velle [20 1Kb] amodo vivere, ipsique loco quasi conscio [Col. 1352C] erroris sui nulla re amplius inesse. Sic ergo seipsum obstinatione salubri puniens, ferro per ventrem perque brachia et tibias vinctus [(48) 1Kb] , prosequente illum abbate cum lacrimis, monasterium exiit, tandemque cum magna defectione pedes Mosomum devenit; ibi quia tunc temporis vigebat regularis districtio sub abbate Rodulfo, ab eodem retentus substitit, postque duos fere annos in luctu et poenitentia perseverans obiit. Cujus exemplo quidam ex iis qui in loco remanserant compuncti et suae salutis facti sunt sollicitiores, et abbati ad obediendum subjectiores. Lambertum de maxima paupertate ad magnam gloriam Dei gratia suscitatum, aliquandiu ipsius ecclesiae praecentorem et scolasticum, postea [Col. 1352D] vero Raginoldi Remensis pontificis et Henrici abbatis precatu ecclesiae beati Remigii scolasticum, cardinalem [(49) 1Kb] quoque et decanum, Fulconem [Col. 1353A] praecentorem post eum, in illuminationibus capitalium litterarum et incisionibus lignorum et lapidum peritum, Gozelinum in scientia litterali et consilio promptum, sed nullius terrenae administrationis cupidum, Guiredum Ebernensis cellae praepositum et post Theodericum II, ecclesiae abbatem ordinatum, Stephanum, Remigium et Rodulfum praecipuos in studio scriptorum, Gerardum post Guiredum Ebernensem praepositum, Quintinum et Heribrandum ammodum eruditos, sed a Theoderico II nimis immature curis exterioribus expositos, Herbertum pictorem immatura morte praeventum, multum equidem dolendum, Guidonem scolasticum et praecentorem, scientia et moribus insignem, Fulcuinum et utrumque Bernardum in ecclesiasticis [Col. 1353B] utilitatibus bene valentes, Hugonem quoque Maceriensem [(50) 1Kb] nobilitate et simplicitate laudabilem, Helbertum Leodiensem in abaco et musica triumphantem, Raginerum Hoiensem, Alsemannum, Gualterum et Godefridum, et fratrem Berengeri abbatis Benedictum.

9. (13.) Conversi sunt sub eo monachicam vitam professi Albertus presbiter, postea Arduensis [22 1Kb] praepositus; Theodericus et ipse satis industrius Condrustri [(51) 1Kb] praepositus, et post eum abbas ab episcopo Henrico ordinatus; Lambertus major dictus in eadem ecclesia ab infantia eruditus. Hic jam juvenis a marchissa Beatrice Langobardiam ductus et apud Drogonem Parmensem aliquandiu philosophatus, cum post interfectionem marchionis Bonefacii [Col. 1353C] (an. 1052) patriam suam reverteretur, familiaritate ejusdem abbatis attractus, sub eo factus est monachus; cujus consilium et auxilium quantum profuerit ecclesiae, vix olim posteris videbitur credibile. Conversi sunt sub eo Berengerus et Adalbero, quorum uterque non multo post functus est abbatis officio [(52) 1Kb] . Inde Robertus canonicus ecclesiae Virdunensis, et post praepositus cellae Cunensis [(53) 1Kb] , Raginerus Maceriensis, postea praepositus cellae Pirensis, Obertus Teutonicus qui ecclesiae quoad vixit Lesuram [(54) 1Kb] procuravit, ex ea bene natus, Everardus Dionensis, Stephanus Namucensis, Emmo, Alardus, Ebremundus, Guarnerus et Dominicus Hoiensis, Fulcaudus Montensis, pro bonis moribus [Col. 1353D] cognominatus Johannes apostolus, Fulcherus, Richerus et Gonterus Portienses [(55) 1Kb] uterque, Arnulfus Valentiniensis, Almannus, Godefridus et Adelo Wavoracenses [(56) 1Kb] .

10. (14.) Hiis omnibus militantibus Deo sub disciplina [Col. 1354A] regulari praeerat abbas [(57) 1Kb] quasi quidam dux industriae militaris. His [23 1Kb] omnibus omnia factus conformabat se singulis, donec formaretur Christus in eis, nec quemquam existimabat fortuna vel conditione, sed moribus et religione; et cum ab ineunte aetate religiose institutus modeste et caste vixerit, tunc hunc sibimet usum vivendi continuandum instituit, ut nonnisi semel in die semper reficeret, tam parce tamen, ut continuatim esuriret, et hoc sine ovis et caseo, et absque saginae condimento. In legitimis autem observationibus adventus et quadragesimae biduanis et triduanis jejuniis se macerabat occulte. Praeter communem monasterii elemosinam duodecim pauperes cotidie alebat, quibus lotis pedibus et manibus, et refectione sufficienti impensa, [Col. 1354B] satis humiliter tamquam Christo se eis in terram prostrabat. Vilissimo strato superjecto cilicio paululum quiescebat; ex quo latenter surgens communes vigilias semper anticipabat. Sicque genuflexionibus et orationibus cum lacrimis Deo se ipsum mactabat. (V. Theod. c. 3.) Quadam autem nocte cum illo suo more vigilias anticipans orationi incumberet, ecce in similitudine cervae diabolus ei adfuit, et orationis ejus intentionem pulsu pedum inquietare coepit. Ille revera cervam existimans, cum indignatione surrexit, perspecturus utrum claustri ostium negligenter apertum sero remansisset, per quod eadem cerva nocturno errore acta illo introisset de proxima silva. Cerva euntem modo praecedens modo subsequens acerrime impetebat, donec uterque venit ad claustri [Col. 1354C] januam, quae diligenter erat obserata. Tandem abbas obstupefactus horrore diabolicae insectationis, cum erectis ad Deum oculis signum sanctae crucis illi opponeret dicens: Ecce crucem Domini, fugite partes adversae, cum tanto strepitu diabolus evanuit, ut omne dormitorium fratrum, sub quo tunc praedicta janua crat, videretur erui. (C. 4.) Nec multo post dum lassus crebris genuflectionibus ante majus altare circa mediam noctem prostratus oraret, repente maxima lux per totam ecclesiam coelitus emicuit, et cum ipsa luce columba mirae pulchritudinis apparens, omnes basilicae angulos lustrando pervolare coepit. Quae cum singula sanctorum altaria laetis alarum plausibus et quadam suae vocis dulcedine [Col. 1354D] hilariter salutasset, postremo leni volatu allapsa quo venerabilis vir jacebat, tamdiu supersedit, donec pulsatis vigiliis cum praedicta luce subtracta disparuit. Quod cum fratres qui in custodia monasterii excubabant vidissent, et in crastinum abbati [Col. 1355A] quasi nescienti cum ammiratione et laetitia retulissent, ille eos cum indignatione redarguit, et ne alicui quoad viveret hoc ipsum indicarent praecepit. Praeter canonicas horas, quas ut debitas diligenter Deo exsolvebat, in veneratione beatae Trinitatis et gloriosae semper virginis Mariae, itemque Petri apostoli omniumque sanctorum singillatim vigilias et omnes horas diei decantabat, et psalterium etiam inter noctem et diem ex integro percurrens, aut per se psallebat, aut qui pro se psalleret procurabat. In cotidianis vero missarum sollempniis quibus gemitibus quave cordis contritione Domino sacrificaturus assisteret, ejus solius est approbare, cujus est omnium hominum corda pensare. Cujus fuerit humilitatis in habitu, cujus gravitatis in incessu, cujus [Col. 1355B] aequalitatis in vultu, cujus honestatis in actu, mirabatur non solum quaelibet ecclesiastica dignitas, sed etiam fastuosa et aliis irreverens saecularis potestas; cujus et laudabiliter magnificabat absentiam, et humiliter honorabat praesentiam.

11. (17.) Evocatus saepe a religioso Annone Coloniensium pontifice, amica veneratione excipiebatur, et apud tantum virum aliquandiu familiarissime remorari coactus, divinarum scripturarum mutuo relatu quasi in aureo Salomonis reclinatorio media caritate constrato delectabatur. Cui cum forte inter loquendum familiari jocunditate objiceret, quare quosdam barbaros suae parrochiae trans Renum commorantes in quadragesima ab ovis et lacte et [Col. 1355C] caseo auctoritate pontificali non compesceret; respondit pontifex abstinentiam et religionem ecclesiasticam se quidem omnino approbare, attestari et laudare: differentiam vero ciborum firmis in fide non multum obesse, cum Dominus in deserto per corvum Eliam paverit, non piscibus sed carne; saepius autem se id prohibuisse, nec praevaluisse: quod christiani dici paterentur multum se gaudere, nedum aliqua violentia absterreret eosdem barbaros a christiana fide. Et quia eidem pontifici tanto erat abbas gratior, quanto apud eum constabat honorandae virtutis locus amplior, numquam ab eo nisi muneribus honoratus redibat, quae et dantem et accipientem omnino decebant. (V. Theod. c. 4.) Quadam vero vice idem abbas cum gratia orationis, tum [Col. 1355D] etiam amore ductus pontificis Coloniam vadens, apud Juliacum castrum a conditore Julio dictum voluit hospitari, ubi et in mane missas celebraturus ad ecclesiam processit. Mulier autem quaedam in eodem loco languebat, quae omnino cibo et potu privata et sompno, ipsos etiam propinquos quod viveret fastidiebat. Haec ammonita est per noctem, [Col. 1356A] quadam venerabili persona sibi vigilanti assistente, ut in mane ad ecclesiam delata, de manu abbatis ibidem missas celebraturi panem benedictum peteret, seque ejus orationibus sanandum confideret. Parentibus languentem deferentibus et abbati pro ea supplicantibus, abbas non solitus loqui nisi post expletionem psalterii, aversione qua poterat reniti, signis et nutibus hoc non esse suum contestari; tandem convictus concurrentium lacrimis et precibus, quinque oblatas benedicens, in ore languentis misit; illaque statim recepto manducandi usu convaluit. Abbas vitans humanas laudes, citius aufugit, nec ulterius per idem nisi latenter transire voluit.

12. (19.) Si quando vero pro responsis ecclesiae domino Adalberoni Metensium episcopo se praesentasset, [Col. 1356B] mirabatur postmodum ipsemet in recolendo meminisse, qua se illi humilitate vir tantae nobilitatis et potestatis inclinaret, qua benignitate compulsum ad secum prandendum sedere collocaret. Cui cum forte inter prandendum deferrentur pirorum primitiae, coepit ea pontifex manibus attrectare, saepius olfacta super mensam reponere, et quasi sub optentu cujusdam delectationis tangendo et non gustando, se in eis cruciare. A quibus se omnino continens, cum aliis illa divisisset, abbas quod viderat fecisse episcopum diligenter notavit, et causam facti solus cum solo sedens humiliter requisivit. Ad haec episcopus altius suspirans ingemuit, et quia hiis olim in juventute sua nimis delectatus se peccasse meminisset, [Col. 1356C] respondit secum deliberasse, ut per quae peccasset, per haec et se ipsum abstinendo puniret. Aedificatus abbas exemplo hujus abstinentiae gratulabatur multotiens apud familiares suos, id sibi multum postea profuisse, et ne excederet per illicita ab ipsis licitis se constanter continebat.

13. (20.) Anno [24 1Kb] incarnati Verbi 1071, Dominus etiam Helinandus Laudunensis episcopus, ejus familiaritate delectatus, monuit eum et adjuvit cellam unam in episcopio suo construere, videlicet ante Novum Castellum super Axonam [(58) 1Kb] , apud Eberneicurtem, ubi ab antiquo possidebat ecclesia beati Huberti quindecim mansos praeter terram dominicalem. Qui episcopus ex consensu Fulcardi et Ebali archidiaconorum suorum, totius quoque capituli [Col. 1356D] ecclesiae Laudunensis, altare matris ecclesiae praedictae villae, substitutis illi aliis novem, in Briania unum, in Pugneicorte unum, in Mediana villa unum, inter Provasium et Provisiolum duo, in Gugneicorte unum, in Juvinicorte duo, in Ranleicorte unum, ad ad opus praedictae contulit cellae, quae omnia ratis et firmis privilegiis, exclusis quoque eorundem [Col. 1357A] altarium personis, habenda in perpetuum confirmavit beati Huberti ecclesiae in Arduenna sitae [(59) 1Kb] . Nec multo post reposita est ecclesiae Landunensi vicissitudo hujus donationis ab ecclesia beati Huberti, videlicet bibliotheca una totius veteris et novi testamenti. Hanc a domino Gisleberto noviter conscriptam Elinandus pontifex cum Josfrido Parisicensi episcopo Colonia rediens et ad nos divertens vidit, et laudantibus eam clericis suis concupivit, donatamque sibi in gratia specialis et perpetuae amicitiae inter ecclesiam Laudunensem et nostram optinuit. Fuit autem ei causa ad nos divertendi quasi cujusdam jocosi [25 1Kb] eventus miraculi. Audierat abbas Theodericus utrumque pontificem per Hoium transire ut Coloniam irent, missisque ad eos litteris [Col. 1357B] mandavit ut per ecclesiam beati Huberti redirent. Litteris autem perditis in Leuga quae dicitur Mala inter Hoium et Leodium, cum post duodecim fere dies pontifices redirent per eamdem viam, obtulit eis viator quidam noviter inventas ibidem easdem litteras. Illi autem non sine miraculo divinae voluntatis secum reputantes rei eventum, nullo modo praesumpserunt praetermittere abbatis mandatum. Venientes vero abbas officiosissima processione excepit, per biduum retentos affluenter refecit, praesentatis inter prandendum ad jocunditatem ammirantium carpis [26 1Kb] et piscibus vivis. Postea digressos impensibus ecclesiae Mosomum usque deduci praecepit, gratias agentes Deo pro experta caritate, et [Col. 1357C] probata in loco eodem nobili et venerabili religione, quam nisi oculis probassent, nullo modo, ut asserebant, narrantibus credidissent.

14. (22.) Anno Verbi incarnati 1074, Philippus etiam rex Francorum ab eodem abbate rogatus, omnes capellas Novi Castelli, quod tunc tenebat, matri suae ecclesiae beatae Mariae quae est in Eberneicorte recognovit et reddidit, easque privilegio suae auctoritatis cum praedicta cella ecclesiae beati Petri et beati Huberti habendas confirmavit.

15. (23.) Anno Verbi incarnati 1068, Arnulfo comiti Chiniacensi [(60) 1Kb] ex patrimonio suo provenerat cella Pirensis. Qui licet juvenis, ductus tamen optima fama et amore Theoderici abbatis, attractus etiam propter optimae religionis odorem sepulturam [Col. 1357D] suam ibidem constituere, praefatam cellam ecclesiae beati Petri et beati Huberti perpetuo habendam legaliter donavit, addens ei quicquid inter Marbais et Fanium [(61) 1Kb] sui erat juris, ut latius continetur [Col. 1358A] in privilegio facto ejusdem donationis. Abbas autem data commutatione praebendarum ibidem prius servientibus clericis, ex consensu domni Manasse Remorum pontificis pro eis monachos suos in eodem loco substituit 8 Idus [27 1Kb] ejusdem anni. (V. Theod. c 4.) Cum in gallicinio gratia orationis intraret idem abbas ecclesiam beati Hilarii [(62) 1Kb] , contigit in ea candelam divinitus accendi, ut ibi clareret advenisse filium lucis, ante cujus adventum ibidem lux coelestis emicuit.

16. (24.) Praedictus quoque pontifex Manasses ductus gratia religiosi abbatis, ex consensu clericorum ecclesiae Remensis altare beati Hilarii quod est in Guisliaco, cum capella Guarcensi, altare etiam sanctae Mariae in Noviando [(63) 1Kb] super Mosam [Col. 1358B] dedit ecclesiae sancti Huberti, et exclusis in perpetuum eorumdem altarium personis, donum suum legitimis privilegiis publice factis et in conciliis suis recognitis confirmavit. Contigit autem non multo post, ut Adeladis uxor Arnulfi [(64) 1Kb] , soror autem Ebali Roceiensis, defuncta in introitu ecclesiae versus claustrum sepeliretur; Manasses quoque frater ejusdem Arnulfi divino flagello compellente monachus effectus, et post infra mensem mortuus ibidem apponeretur. Erant praeterea quatuor fratres, videlicet Hugo et Ludovicus, Rodericus et Riquinus, filii Richezonis ex Liegarde amita Arnulfi comitis. Horum unus Riquinus ab Heribrando Bulionensi interfectus ad caput praedictae Adeladis est sepultus. [Col. 1358C] Hinc erga locum facti devotiores et Arnulfus et nepotes ejus, nepotes quidem pro fratre suo dederunt ecclesiae quicquid habebant apud Linaium et Carnetum, et quartam partem pontis quae erat eorum apud Gabelium [(65) 1Kb] ; Arnulfus vero praeter cellam Pirensem, quam ut dictum est beato Huberto donaverat, remisit in perpetuum ecclaesiae exactiones quasdam ab iniquis ministris antecessorum suorum apud Gabelium rebus nostris impositas fraudulenter et injuste, scilicet 40 modios avenae mensurae nostrae, et unam carratam foeni, alteram vero straminis, quae exigebantur ad pascendum equum comitis, quatuordecim etiam garbas culturae indominicatae, septem speltae et septem avenae, quae dabantur scabinis, et villico deputatum [Col. 1358D] unum modium frumenti. Pontenarii quoque cum in transponenda decima injuriarentur ministros ecclesiae, meliores garbas violenter rapientes sibi, agente Theodorico praeposito in curia beati Huberti mandavit [Col. 1359A] eos venire Arnulfus comes, ex optimatibus suis Riquinum et Algoldum, Theodericum et Albertum secum ibi habens, et indicta bannali evocatione totius Gabeliensis potestatis, adjuravit antiquiores et meliores interposito sacramento factae sibi fidelitatis, ut edicerent ei veritatem hujus consuetudinis. Illi locuti cum consilio responderunt comiti per Rodericum praepositum et Gobertum villicum, sicut erant adjurati, exactiones istas ab iniquis ministris dominorum esse inventas et injuste et fraudulenter ecclesiae impositas, ei ideo judicio eorum, si justicia servaretur, omnimodo [28 1Kb] adnichilandas. Hiis comes auditis, Vigonem magistrum scabinum garbas acceptas ex cultura dominicali videntibus cunctis proprio collo fecit referre [Col. 1359B] et reponere in horreo beati Huberti. Quaedam vero venna, quae apud eos dicitur radius, in Huia [(66) 1Kb] habetur, et quaecumque captura piscium ibi provenerit a nona dominicae noctis usque ad vesperam sequentis diei, suum [(67) 1Kb] est ecclesiae nostrae ex consuetudine veteri; et quando idem radius firmabatur [(68) 1Kb] a villico nostro, exigebat sibi obsonium comitis villicus. Has omnes injustitias ne amplius a quoquam exigerentur, bannali auctoritate comes interdixit, pontenariis constituens de unaquaque carrata, transponendae decimae unam garbam accipere, et si quid minus fuerit de integra carrata, dimidiam illi [29 1Kb] provenire, sicut placuerit ministro ecclesiae, et hoc sine ulla decertatione. [Col. 1359C] Deinde comes pro hiis et aliis injustitiis [30 1Kb] , quas vel a se vel a suis recognovit factas ecclesiae, culpam suam confessus est publice, et Ottone filio suo secum deducto veniens ad monasterium, Floherimontem [(69) 1Kb] cum familia et molendino donavit beato Huberto legaliter habendum. Filii quoque sui dextram super majus altare beati Petri applicavit, et ut omnia quae eidem ecclesiae donaverat, vel injustas exactiones et consuetudines quas annullaverat, ipse etiam jurejurando ei confirmaret proprio ore juraturo dictavit, praesentibus ibi quibusdam optimatibus suis. Gabelium autem semel in dicendo ingressi, videtur utile notificandum posteris, licet praeoccupato ordine narrandi, quid ibi contigerit tempore domini Heinrici episcopi. Omnis decima [Col. 1359D] ubicumque jaceat intra bannales terminos totius Gabellii, constat esse ab antiquo ecclesiae beati Huberti. Apud villam vero Fiscalium [(70) 1Kb] excisis in foreste sartis, fecunda ibi provenerat messis. In hanc irrepserat latenter Raguenus ejusdem villae [Col. 1360A] presbiter, decimam sartorum sibi conatus abstrahere; unde cum viginti garbas abstulisset, Theodericus superveniens praepositus illi cum maxima indignatione quod invenit residuum decimae constanter induxit horreo ecclesiae, eumque ad episcopalem audientiam edixit secum venire. Evocatis autem antiquioribus vicinis, episcopo apud sanctum Hubertum commoranti uterque se praesentavit; ibi coram illo sacramento veridicorum comprobata veritate, judicio Bosonis archidiaconi Raguenus presbiter publicam justitiam fecit Theoderico abbati, et jussu episcopi decimam quam abstulerat suo vehiculo reductam propriis manibus in horreo ecclesiae reposuit.

17. (24.) Namucensi [(71) 1Kb] comitatui, licet injuste, subjacebat centenaria justitia Anseromiae, et vicecomitum [Col. 1360B] violentia affligebatur nimis ecclesiae familia. Acturi causas hujus exactionis Guillelmus de Virvia cum Herimanno et fratre ejus Rodulfo de Houhaia [(72) 1Kb] die condicta illo convenerunt, et in dominicali curia porcum unum invenientes in coenam suam occidi et parari jusserunt. Bullientes carnes satis multus ignis suggestus coquebat, sed nullo modo decoqui poterant, et ministris de more attemptantibus eas, cruditatem suam et sanguineum horrorem ingerebant. Coenaturi domini cum taedio afficerentur hujus expectationis, carnes illas qualescumque essent sibi jusserunt apponi, sed coena eadem illis ultima fuit: nam Guillelmus a daemonio arreptus et Virviam in gestatorio relatus miserabiliter [Col. 1360C] expiravit; Herimannus vero et Rodulfus aliquamdiu cum nimio dolore superstites defecerunt sine poenitentia et divina recognitione. Hiis probatis Albertus comes Namucensis cum in Arduenna silva moraretur gratia venandi, et veneratione loci diverteret cum uxore sua Ida, quae prius fuerat uxor ducis Frederici [(73) 1Kb] , ad ecclesiam beati Huberti, Theodericus abbas praedictum comitatum Anseromiae optinuit ab eis perpetuo remittendum ecclesiae (circa an. 1066). Ea tamen conditione [31 1Kb] interposita huic remissioni, ut viginti modios avenae nostrae mensurae praepositus Anseromiae quot annis exsolveret comitatui, villicus vero villae de unaquaque domo ejusdem potestatis modium unum avenae exigeret pro praedictis modiis viginti reponendum dominicali [Col. 1360D] curiae. Et haec conditio firmata est maxime poscentibus villanis, qui per exactionem comitatus nimis gravabantur ab extraneis.---Hoc etiam tempore [32 1Kb] Willelmus comes Normannorum debellatis Anglis factus est rex eorum; qui, ne ingratus esset honoris [Col. 1361A] a Deo sibi collati, per coenobia totius Angliae undequaque evocatis praeceptoribus religiosis, ordinem perfectae religionis vel instituit vel reformavit, et per exterioris amministrationis [33 1Kb] leges publicas ad civile decus excoluit. Idem rex ut erat largus in donariis, cum in solempnitate paschali militem quemdam videret cum offerentibus non offerre, evocatum interrogavit cur non offerret; illo respondente sibi deesse quod posset offerre, rex centum libras denariorum illi jussit deferri, quas ille in clamide sua susceptas sine retractione super altare omnes Deo obtulit. Miratus rex cum ceteris astantibus fidem offerentis, quicquid pascalis muneris sibi eodem delatum est, militi restituit.---Britannico [34 1Kb] cuidam clerico Marbodoni, cum recumberet [Col. 1361B] ad prandium Guillelmi regis, delata est ab bibendum argentea [35 1Kb] navis; quam dum in manu teneret, talem de illa versum dixit:

Nec pice nec clavis eget haec argentea navis.
Hugo Lingonensis episcopus [(74) 1Kb] Hierosolymam iturus, ad expetendum viae subsidium eumdem regem adiit, eique quasi ad decentem gratiam hujusmodi salutationem praesentavit:

Si quis in ante videt qui te circumspicit, ex te
Colligit, ante comes, rex modo, caesar erit.
Quae laus multorum favore exposita et commendata cum placuisset regi, longum est memorari quot et quantis donis episcopum honoraverit. Idem Hugo cum puerum quemdam ordinasset exorcistam, Hugo [Col. 1361C] Lugdunensis archiepiscopus et Romanae ecclesiae legatus eamdem ordinationem nimis indiscrete irritam judicavit, ipsique puero acceptos semel gradus sua ordinatione iteravit. Hanc injuriam sui episcopus mordaci joco removit, et hujusmodi sales archiepiscopo in faciem rejecit:

Si veteres renovare gradus ut carmina nostis,
Unde reum me quisque meus praejudicat hostis,
Jam video quod quicquid ago mutare potestis;
Sed doleo quod non valeo vel nosse quod estis.
Si priscae pietatis amor vos detinuisset,
Et servum qui vester eram non deseruisset,
Pro puero licet eximio non esset agendum.
Pontificem sine judicio sic destituendum,
Quid latuit? quae causa fuit? fuit utilis ordo
[Col. 1361D] Per me qui quartus, per vos fuit in decachordo.
Jam decimare quod est poterit, multumque benigne,
Tres poterit praestare gradus et psallere digne.

[Col. 1362A] 18. (26.) Gozilo comes Bohaniae [(75) 1Kb] apud Marlidam dominicalem domum violenter fregit, et ad placitum suum abusus ibidem quibusque inventis, res etiam ecclesiasticae familiae satellitibus suis diripiendas permisit, et cum coenatus protraheret noctem jocis et sermonibus, repente percussus ultione divina in ipso crepusculo finivit vitam (an. 1064). Uxor ejus Ermentrudis de commisso domini sui humilem satisfactionem beato Huberto et abbati per optimates suos mandavit, et ut ibidem corpus ejus sepeliretur expetiit. Abbas ex consilio fratrum et satisfactioni et petitioni annuit, sepultoque Gozilone, Summeium allodium cum matre ecclesia et familia ab Ermentrude uxore illius, et Conone, Rodulfo, Widone et Henrico filiis ejus, legaliter ecclesiae [Col. 1362B] donatum acquisivit [(76) 1Kb] . Sub eodem tempore simul coepta est fieri octo turrium corona, et quae in prato est in honore beati Aegidii ecclesia, murus quoque circa monasterium qui nimia vetustate paene totus corruerat, claustrum quoque et cripta.

19. (27.) Adeladis comitissa Araeleonis fuerat filia nobilissima ducis Theoderici, soror vero Sigifridi [(77) 1Kb] patris marchissae Beatricis. Hujus quidam cubicularius a rabido cane morsus et infectus, solum quod supererat ei remedium salutis, ad beati Huberti patrocinium confugit. Ejus enim apud Deum meritis habetur in loco eodem singulare privilegium probatae virtutis, ut si quis infectus morsu rabidi canis aut lupi aut cujuscumque insani peccoris, illo [Col. 1362C] confugiens incisus fuerit, ritumque ejusdem incisionis servaverit [(78) 1Kb] , sine dubio evadit periculum certissimae mortis. Et, ut per excessum vera probemus esse quae dicimus, vidimus ipsi nostris temporibus duos juvenes de pago Hasbanico, qui infecti a quodam cane rabido, ne ad meritum beati Huberti confugerent seducti sunt a quodam presbitero; promisit vero eis quibudam incantationibus et medicamentis certitudinem sanitatis, acceptoque inde commodo, fecit eos persistere domi, confugientibus aliis ad ecclesiam beati Huberti, qui videlicet ab eodem cane fuerant infecti: quibus sanis redeuntibus, praedicti juvenes furiis et doloribus vexati coeperunt insanire, ut lupi ululare, ut canes latrare, vixque ad monasterium deducti et ibi mortui, videntibus et audientibus [Col. 1362D] incusserunt metum maximi horroris. Sed hoc per excessum. Praedictus autem cubicularius Adeladis ex more incisus et soluto capitalitio [(79) 1Kb] servus [Col. 1363A] sancti effectus, ad missam matutinalem deductus est communicandus. Intuitus autem fratres ordinate et reverenter consistentes, inclinato capite, nusquam oculos declinantes, eorum in offerendo ordinatam successionem et devotionem, in eundo et redeundo compositam gravitatem ammiratus est in eis, ut erat vir saecularis, quasi quamdam imaginem mortificationis; reversusque ad dominam suam, quae viderat ei renuntiavit. Illa quantocius missa legatione ad abbatem, magnis precibus ut ad se veniret optinuit, veniensque nuntium adventus sui ad comitissam praemisit. Viso nuntio mulier virilis animi, et quae conscia propriae nobilitatis nullius curabat dignitatem vel personam ejus temporis, surrexit velociter ut occurreret abbati; mirantibus filiis ejus [Col. 1363B] Fulcone et Gualeranno quae esset apud eam novitatis hujus veneratio, eorum sustentata brachiis obviam processit abbati, visumque cum jam ab ea posset audiri, inclinato capite humillima salutatione honoravit; et cum post orationem licentius alloqui eum posset: Gratias, inquit, ago tibi, venerabilis pater, cujus filiorum tantam audivi religionem, tamque rarum hujus nostri temporis sanctae opinionis odorem. Cumque renumeraret quae retulerat ei cubicularius suus, et per mutua aedificationis colloquia aliquamdiu in Domino delectarentur, obtulit abbati ecclesiam de fisco Anslaro [(80) 1Kb] perpetuo habendam in usus fratrum, praefatis filiis ejus laudantibus et confirmantibus hoc idem donum. [Col. 1363C] Videns abbas copiam magnorum lapidum in fundamento veteris quondam civitatis, nunc autem pro castelli moenibus adbreviatis, suggerente Lamberto majore, ex eisdem lapidibus ecclesiae donari expetiit quantum sufficeret ad aedificationem criptae vel claustri. Libenter illa quod petebatur concessit; sed et operariis ecclesiae, quamdiu ibi morarentur, et hospitium et victum promisit. Respondit abbas gratias Deo omnipotenti, Adeladi, et filiis ejus reverenter valedixit, et ad monasterium rediit. Moxque a Leodio caesoribus conductis, criptam et claustrum in praesentem statum composuit, advectis ab Araleonis columpnis cum capitellis et basibus suis et altarium mensis. Auxit etiam oratoria a dextris et a sinistris ecclesiae; et a dextris quidem memoriam [Col. 1363D] beatae Mariae ad medium altare novae criptae transtulit, et ibidem altare sancti Stephani protomartyris substituit; a sinistris vero memoriam beati Martini ut fuerat reliquit, ibidemque extrinsecus novum oratorium exstruxit, quod dicitur ad sanctam Jerusalem, eo quod dominicae sepulturae et resurrectionis contineat expressam similitudinem. Illuminavit quoque oratoria quae exstruxerat pulcherrimis fenestris, quodam Rogero conducto ab [Col. 1364A] urbe Remensi, valenti admodum viro, et promptissimo hujus artis et peritissimo. Aedificavit et altare in honore sanctae et individuae Trinitatis ad pedes beati Huberti, ubi et maxima sanctorum pignora deposuit. Quae omnia non multo post Henricus episcopus, assumpto secum Francone Bellagradensi pontifice [(81) 1Kb] , qui secum tunc temporis morabatur Leodii, in magna gloria et laetitia dedicavit. Perfecit etiam praedictus abbas tabulam auream ante majus altare, quod est in honore beati Petri apostolorum principis, qnam olim coeperat Albertus abbas, occasione conterendi calicem unum aureum librarum viginti, qui eotenus permanserat in loco, donatus olim beato Huberto a Ludovico Pio Karoli Magni imperatoris filio. Plura autem donaria non tantum [Col. 1364B] in argento et auro, verum etiam in auro textis ornamentis et libris, tam a praefato principe, quam a Gualcaudo pontifice eidem loco collata fuerant quae vel inhabitantium simplicitas, vel extraneorum abbatum [(82) 1Kb] aut praepositorum dissipavit temeritas, aut asportavit per abusionem et cupiditatem effrenata impudenter licentia. Sed et ipsi nostris temporibus vidimus quosdam quos nec nominandos censuimus, qui quasi occasione non curandae vetustatis multa incenderunt ex eisdem auro textis ornamentis, re autem vera hoc moliti cupiditate auri exinde rapiendi. Quid de librorum dispersione vel distractione memorandum, cum et ipsum auro scriptum psalterium, quod Ludovici imperatoris fuerat [Col. 1364C] proprium, ejus imagine in principio insignitum, apud urbem Tullensem fuerit venditum, quasi in extera provincia securius ibi celandum. Divina tamen dispositio restituit illud ecclesiae suae hoc modo. Mater domni papae Leonis IX [(83) 1Kb] venale illud inveniens emit, et eidem filio suo tunc Brunoni, ut in eo psalmos addisceret dispensavit; sed cum in alio quolibet psalterio et plane legeret, et facile quod discebat redderet, in illo tantum incurrebat tales offensiones, ut nimio taedio a lectione videretur deficere. Nolebat enim Spiritus sanctus, cujus electionis vas idem puer futurus erat, ne alicujus sacrilegii contactu vel ignoranter contaminaretur. Mirante vero matre sic filium in psalterio adversari, audivit vulgante fama fuisse illud ecclesiae [Col. 1364D] beati Huberti, et multiplici anathemate per diversas regiones publicam ejus quaestionem fieri. Nec diu morata ad locum properavit, puerumque secum deduxit, et absolutionem hujus suae ignorantiae humiliter expostulans, psalterium ecclesiae reddidit. Obtulit etiam pro satisfactione librum unum sacramentorum, qui postea donatus est ecclesiae beatae semper virginis Mariae, quae sua [(84) 1Kb] est beati Huberti apud Gabelium.

[Col. 1365A] 20. (28.) Thieboldus advocatus ecclesiasticam familiam quibusdam novis injustitiis opprimere volebat, quod quia abbate viriliter obsistente evincere non praevalebat, ut se de eo vindicaret, occasiones quaerebat. Unde et ad ducem Godefridum majorem se contulit, utque ad firmandum vallum castri sui Bullonensis [36 1Kb] exigeret injustam angariam de hominibus sancti Huberti, importune suggessit. Dux interim ne abbatem, quem humiliter verebatur, inquietaret, tunc quidem siluit, donec ad monasterium veniens se ibidem excipi petiit. Exceptus cum honore et per biduum detentus ab abbate in loco substitit, et inter loquendum suggestionem Thietboldi, ipso quoque praesente, abbati retulit. Abbas evocatis Heribrando seniore castellano, et Engone, Gualtero, [Col. 1365B] Roderico et Hugone, perorante Lamberto majore antiquas provinciae consuetudines, rei veritatem diligenter investigavit, et testimonio praedictorum principum omnem familiam ecclesiae, quae vix sufficeret in restituendis et continendis officiis et munitionibus monasterii, hujus exactionis liberam esse constanter coram duce comprobavit. Ad haec Thietboldus dum vellet abbati obsistere, dux malitiam ejus intelligens, ut erat vehementis animi, in eum indignatus graviter: Haec est, inquit, tua erga me fidelitas, ut meo peccato iniquitatem et cupiditatem tuam expleas, dum mendacio tuo me provocas peccare in Deum et in ejus familiam. Et sedens ut solebat in audientia publici juris agendi, consilio et testimonio [Col. 1365C] legali judicio optimatum suorum hanc sententiam constituit, et ne aliquando removeretur a qualibet persona, firmavit ut omnis familia ecclesiae ab hac exactione in perpetuum amodo libera esset, sive eam deberet, sive non deberet.

21. (29.) Anno 1074. Sub eodem tempore orta contentione inter abbatem et advocatos de comitatu abbatiae, in praesentia ducis ejusdem [(85) 1Kb] filiique ejus Godefridi omnino adjudicatus est et confirmatus abbatiae et ecclesiae ejusque ministris, prout illi placeret.

22. (30.) Tribus per annum oblationibus circa festum beati Johannis baptistae ecclesia beati Petri et beati Huberti sollempniter honoratur, quae vulgo cruces Falmenienses [(86) 1Kb] , Palatienses et Arduennenses [Col. 1365D] dicuntur. Quibus autem necessitatibus compulsi provinciales has consuetudines Deo et beato [Col. 1366A] Huberto devoverint, quibusque probatis consolationibus legaliter sibi firmandas in perpetuum instituerint, qui latius addiscere voluerit, relegat textum miraculorum praedicti patroni [(87) 1Kb] . Has edicto Ludovici Pii imperatoris filii Karoli Magni et synodali banno Gualcaudi Leodiensis pontificis ibidem novimus addictas, et certis finibus legali firmato privilegio determinatas.---Anno 1075. Nostris autem temporibus Godiscalcus abbas Hasteriensis [(88) 1Kb] Palatiensis cruces fraudulenter temptaverat imminuere, et muneribus presbiteros villarum seducens, Harneas, Gabelium, Wilerceias, utrasque Bursivas et utrasque Letires, Nevies, Gedinam, Granthes [(89) 1Kb] detrahens nostrae, suae attraxerat ecclesiae. Hanc ejus praesumptionem compertam abbas Theodericus [Col. 1366B] graviter tulit, et ut inde sibi responderet in concilio presbiterorum Grades [(90) 1Kb] denominato per Freduardum decanum evocavit. Ibi Godiscalcus praesente Bosone archidiacono, Ernetboldo altaris advocato, convictus judicio et sub clamatione totius concilii, ecclesiae beati Huberti quod suum erat ab antiquo publice recognovit; assurgensque Theoderico abbati justitiae vadium ei per manicam tunicae suae porrexit, pro quo et vades decem librarum exactus deposuit, et sic deinceps a praesumptione sua cessavit.

23. (32.) (An. 1069. Cf. Ann. Bertholdi.) Dux Godefridus in Italia infirmatus, et exinde Bulonium revectus, cum jam desperaret vitae suae, missis ad abbatem Theodericum legatis, satis humiliter, ut se visitaret expetiit. Neque enim processus erat ejus [Col. 1366C] de monasterio facilis, maxime vero gratia alicujus personae saecularis. Tandem ad eum ingressus, cum tantae prius potestatis virum ita videret affectum, elevatis oculis ad Deum: Tu, inquit, humiliasti sicut vulneratum superbum. Dux ad verbum abbatis compunctus: Pater, ait, karissime, nichil verius. Et erumpens in lacrimas, vix prae singultibus conatus oloqui, puram confessionem pro expectatione mortis Deo coram abbate reddidit, eaque reddita gladium suum sibi deferri jussit, quem assistente filio suo Godefrido, continuato gemitu poenitentiae, abbati reddendum praesentavit, eumque sibi testem futurum in judicio Dei pro abrenunciatione militiae saecularis satis humiliter, magis vero dolenter inclamavit. [Col. 1366D] Quantas autem lacrimas ab oculis circumstantium excusserit tanti doloris spectaculum, pensandum [Col. 1367A] potius censuimus, quam referendum. Cujus enim cor non emolliret, cujus vel inhumanos affectus non inclinaret poenitentia tam devota tamque humilis illius quondam nominatissimi Romanae urbis patricii, et praefecti Anchonitani, et Pisani marchionis, et totius interjacentis Tusciae et Italiae dominatoris, invicti quoque Virdunensium comitis et Lotharingiae ducis, Henrici etiam imperatoris per tot annos acerrimi impugnatoris. Nec multo post ad ecclesiam beati Petri trans pontem sitam jussit transportari, prosequentibus eum abbate Theoderico et Gonzone Florinensi et Hermendo Virdunensi filioque Godefrido cum optimatibus suis. Ibi sibi deferri jussit capsam eburneam, quae fuerat Bonefacii marchionis, plenam pretiosis sanctorum reliquiis, inter quas eminebat [Col. 1367B] portio magna dominicae crucis, et gestatorium altare papae Johannis. Ea accepta in manibus coram altare beati Petri, sine alicujus sustentatione in pedes libere constitit, et praedictam capsam tenens recensuit ex ordine, videlicet ex edicto Alexandri papae separatum se esse a marchissa Beatrice, et pro ejusdem separationis conditione structurum se congregationem monachorum de communibus possessionibus utriusque Deo devovisse. Easdem quoque possessiones amborum consensu denominatas praedictum papam auctoritatis suae privilegio confirmasse, quocumque sibi placeret illas addicere; et quia praegravatus infirmitate id per se ipsum exequi non posset, orare Theodericum abbatem, ut hujus [Col. 1367C] sui voti curam exequendam pro se susciperet. Erant vero ipsae possessiones fere omnes militum stipendiariae, qui [37 1Kb] licet palam non auderent duci eas sibi ratihabere contradicere, pro hoc ipso tamen submurmurabant inter se cum maxima indignatione. Sensit abbas ducem frustra niti quod intendebat, cum intelligeret submurmurantium calumpnias, praesertim cum ex ipsa filii ejus quadam adversione notaret erga patrem jam laesae pietatis imaginem, unde et ametando [(91) 1Kb] longius absistens, respondit duci quod rogabatur se exequi non posse, alium potius quaereret, quem votis suis procurandis substitueret. Nec latuit ducem quod abbas timeret, et inclamato filio cum amaritudine, objecit ei cur tam impudenter erga se violaret jura naturae, cur [Col. 1367D] adeo prodidisset se degenerasse ut saluti paternae deficeret in hac suprema necessitate; non debere eum praedam facere sceleris sui pauca illa quae destinabat redemptioni animae suae, cum ei plurima relinqueret parata suo labore. Respondente filio in nullo se defuturum ejus voluntati: Accede, inquit pater, da osculum michi in conditione servandae hujus tuae fidei et promissionis, interposito testamento vitae tuae et honoris. Sic abbas iterum iterumque reclamatus ab utroque, cum veram esse crederet, quam [Col. 1368A] viderat inter patrem et filium pactam sponsionem, jam non dubitavit conclamantibus [38 1Kb] adesse, ne videretur fructum poenitentiae peccatoris de se confidentis quantum in se esset aliquo modo defraudasse; et propius accedenti: Karrissime pater, dux inquit, per hanc capsam, et ei porrexit illam, committo tibi hujus meae devotionis curam, ut in salutem animae meae pro posse tuo exequaris eam. Ad filium autem: Tibi, inquit, edico in fide debita et promissa patri adjutorium, cooperationem et defensionem hujus executionis secundum ammonitionem istius abbatis, dextramque ejus astrictam implicuit dextrae filii; praesentem etiam ecclesiam beati Petri apostoli, quae mei est patrimonii, delego in perpetuum constituendis in ea monachis, matremque ejus Saltiacum [Col. 1368B] rivum confirmo eorum ditioni, exclusis omnino hactenus tenentibus eam clericis. Praeter possessiones vero quas huic meae devotioni privilegio et auctoritate Alexandri papae confirmavi, ex consensu conjugis meae Beatricis, tuo quoque, mi karissime fili, et sponsae tuae Mathildis, in auro, argento variisque ornamentis, censum mille librarum rerum mearum mobilium aggregavi, quae vestrae committo fidei, ut hujus ecclesiae proficiant utilitati. Haec omnia a patre condicta et a filio laudata, abbas, ut erat simplex et rectus, credidit esse rata, omnique dilatione remota collocavit ibidem deservire Deo satis honestas personas majoris suae ecclesiae, scilicet Alfredum custodem, Lambertum majorem, Liebertum [Col. 1368C] postea sub se ejus loci praepositum, Arnulfum capellanum. Quorum religioso et honesto conventu dux adeo consolabatur, ut, licet infirmitate sua semper increscente gravaretur, auditis campanis quibus horae canonicae monachico ritu significabantur, ejusdem infirmitatis quasi oblitus, quadam mentis hilaritate recrearetur. Interea cum vitae suae funditus diffideret, Virdunum se devehendum statuit, ubi olim se condixerat sepeliri gratia satisfactionis, ex quo eamdem civitatem succenderat in contumelia Henrici imperatoris [(92) 1Kb] . Praefixa vero die suae hujus evectionis, fecit se primum deferri ad ecclesiam beati Petri [(93) 1Kb] , ubi se commendans ejus patrociniis, simulque abbati et fratribus ultimum vale faciens cum lacrimis, jussit sibi prandium [Col. 1368D] in domo bannalis furni parari. Quo devectus, prosequentibus eum abbate et filio mulitsque ex suis optimatibus, cum electo a se loco coram furno deponeretur: Hujus, inquit, officinae semper procurator esse debuissem, si michi propitia divinitas tot mala quae gessi parcere voluisset. Quo cum refecisset convenientibus ad se mendicis---ex quo enim coeperat infirmari, nullos convivas nisi pauperes habere voluit---ipsam bannalem officinam furni legali donatione beato Petro contradidit, ut in perpetuum [Col. 1369A] deserviret monachorum utilitati, licet hoc frustra, sicut et alia omnia paene fecerit. Nam ab abbate, ut destinaverat, Virdunum deductus, cum adhuc vivens ibidem moraretur, quaecumque promiserat ei mentitus est filius, et in dampnum vitae suae et honoris oblitus est misericordiae et veritatis. Factus enim jam potens hereditatis paternae, dissimulavit meminisse quid se praesente et laudante deputaverat pater redemptioni animae suae. Suggerebatur ei a quibusdam suorum revera infidelium, quasi ad gratiam, non debere eum perdere militum suorum amicitiam, in manu eorum suam constare valentiam, defecisse patrem suum a sensu proprio in extremis, consuleret potius rebus suis, quam illius obtemperaret deliramentis. Sic deductus a sententia [Col. 1369B] servandae pietatis, de disponenda elemosina patris interpellantem se abbatem callide suspendit, quamdiu quidem pater supervixit. Supervixit vero fere per mensem. Virduni 13 Kalendas Januarii terribiliter caelum intonuit, et in crastinum vita decessit (an. 1069, Dec. 21). Tunc tandem junior Godefridus qui esset apparuit, et recurrente ad se abbate pro testamento ordinando defuncti patris, non tantum consilium et auxilium suum illi negavit, sed etiam minis et injuriis a se absterrendum [39 1Kb] putavit. Inferens instanti, hoc negotium non ejus temporis esse, nunc non suae utilitati convenire monachicam congregationem disponere, et militiam sui ducaminis postponere; quae illi pater curanda commiserat [Col. 1369C] bene curaret, alterius intentionis curam se actitare. Talem tamque subitam rerum commutationem abbas obstupuit, et quasi monstrum sic a se diversum indignatus exhorruit. Ne tamen per hanc repulsam videretur defecisse a promissa fide servanda, Heribrandum seniorem ceterosque pares castri, quos fidelius ducem coluisse meminerat, interpellavit, ut secum de negotio patris Godefridum adratiocinarentur eos conduxit. Ille tandem pudore convictus, respondit possessiones denominatas, quas milites sui stipendiarias tenebant, se nec velle nec posse subtrahere tenentibus, Astinetum [(94) 1Kb] vero cum banno et comitatu et omni familia et quaestu, et denominatam partem Chevoni, bannalem quoque cambam Buloniensis burgi, [Col. 1369D] quae nullius erant feodi, elemosinae patris sui se recognoscere et confirmare, relictum vero thesaurum rerum ejus mobilium in praesentia eorum se velle cum abbate dividere; hoc illi jam sufficeret, nec se amplius super hiis molestaret. Adhortatus abbas ut interim quae concedebantur susciperet, neque juvenem quandoque meliorandum exasperaret, [Col. 1370A] exhortantibus cessit, et cum Godefrido ad scrinium dividendi thesauri vix compulsus accessit. Godefridus ablatis inde septingentis marchis argenti in candelabris, in scyphis et scutellis aliisque utensilibus variis, abbati cetera reliquit, ea tamen conditione ut ea disponeret respectu consilii sui. Consilio tamen Heribrandi castellani aliorumque fidelium suorum, qui ei suggerunt ne sic inhumane annullaret elemosinam patris sui super praedictam summam argenti, disposuit abbati et successoribus ejus Bellam vallem [(95) 1Kb] cum familia et banno et omnibus finibus et acquestibus suis, ad opus fratrum deservientium Deo in ecclesia beati Petri; quod vadium quiete ab eis possessum est quamdiu idem Godefridus advixit.

[Col. 1370B] 24. (34.) Erat non longe a majori ecclesia fiscus Caviniacus [(96) 1Kb] ex patrimonio Richeldis Montensis comitissae, quae viduata Balduino juvene Flandrensium comite (an. 1070), Flandras amiserat, occiso filio suo Arnulfo a patruo ejus Roberto Frisone (an. 1071, Feb. 22), per manus cujusdam Gerbadonis [40 1Kb] . Qui Gerbaldo non multo post confusus conscientia tantae injustitiae et temeritatis Romam petiit, et manus quibus dominum suum interfecerat domno papae Gregorio VII, pro poenitentia ejusdem criminis detruncandas obtulit. Gregorius executionem hujus detruncationis magistro coquorum suorum publice commisit. Educto Gerbodone [40 1Kb] ad poenam quam decreverat pati, praedictum ministrum [Col. 1370C] papa revocari praecepit, eique secreto edixit, ut si elevato ferro aliquo modo manibus motis titubaret continuo eas incideret; si vero constanter persisteret, patientiae persistentis statim retento ictu parceret. Gerbodo ad ictum perstitit, statimque incolumem deputatus percursor papae repraesentavit. Laetatus papa sic provenisse poenitentiam Gerbodonis, manus quas detruncandas obtulerat jam non suas sed Domini esse judicavit, praecepitque ei ut per dominum Hugonem Cluniensem abbatem revertens, referret ei omnem rei ordinem, seque ejus consilio crederet. Ille ad abbatem veniens, ejus exhortationibus credidit, et postea eximius sub eo monachus claruit [(97) 1Kb] . Comitissa vero gratia Flandras recuperandi, et filium suum [Col. 1370D] occisum vindicandi, Philippum Francorum regem, ipsum quoque Godefridum ducem et Albertum comitem Namucensem multosque alios Lotharingiae et Franciae principes adversus Robertum condixit, taxato singulis pretio ejusdem condictionis. Fuerat autem praedictus abbas longo ante tempore et Balduino et Richeldi adeo familiaris et dilectus, ut [Col. 1371A] multotiens ab eis exoratus, aliquandiu Flandris moraretur cum illis, et praeter multa donaria quibus ab utroque redibat honoratus, duo allodia, scilicet Sulmodium [(98) 1Kb] satis contiguum monasterio et Tavers in Hasbania, legali donatione ecclesiae beati Huberti in perpetuum collata optinere mereretur [(99) 1Kb] . Et cum eamdem comitissam licet a priore potestate dejectam saepius tamen reviseret, ex priori amicitia occasione praedictae conductionis [41 1Kb] Caviniacum fiscum illa ei in vadio accipiendum per Lambertum majorem obtulit. Laetatus abbas sibi offerri Caviniacum, quem jam diu desideraverat ecclesiae acquirendum, praesente et annuente duce Godefrido quingentos bizantios auri de elemosina patris sui Caviniaco superposuit, et sic fiscum eumdem interim [Col. 1371B] sub testibus legitimis, videlicet Segardo, Arnulfo, Gozuino, et Tietboldo, in vadium accepit. Richeldis vero cum amissis tot expensis nichil profecisset, fugato etiam Philippo Francorum rege a Roberto Frisone, ad dominum Theoduinum Leodiensem episcopum se contulit, et ei Montense castrum cum omni honore illi subjecto [42 1Kb] , sanctae Mariae sanctoque Lamberto eumdem obtulit. Quae coemptio ecclesias episcopii afflixit gravissime [(100-1) 1Kb] , nostram quoque spoliavit ex maxima parte. Intendebat enim comitissa viribus episcopi adversus Robertum se aliquid posse moliri, sed non praevaluit. Venditum tamen castrum cum suis appenditiis in feodum recepit.

25. (35.) Grassabatur interea discidium inter abbatem [Col. 1371C] et ducem, duce quidem a fide patri promissa omnino deficiente, abbate vero ut eam exsolveret in emancipandis condictis ab eo possessionibus constanter exigente. Sed neque frustrata est imprecatio patris, quam, ut dictum est, filio moriturus ingessit, imposita conditione vitae suae et honoris; nam uxor ejus Matildis eo relicto Langobardiam rediit, saepiusque mandante marito ut rediret, non solum non obtemperavit, verum edixit mandanti, ut ad se ille veniret, et sicut se curaret capsam reliquiarum patris sui Bonifacii sibi deferret. Seductus ille spe conciliandae sibi conjugis, praefatam capsam eburneam cum reliquiis abbati violenter abstulit et Mathildi retulit, relicto tamen altari quod fuerat papae [Col. 1371D] Johannis. Sed nec sic quidem apud eam maritalem gratiam optinuit, spretusque ab ea et inactus ab Italia Lotharingiam rediit. Conscius vero se abbatem gravius offendisse pro ablatis sanctorum patrociniis, [Col. 1372A] cum ex hoc nihil ipse profecerit, callidiori aversione imminentem sibi acrius vitare coepit. Coactus tandem abbas de eo desperare, ut erat amicissimus domino Herimanno Metensium episcopo, disposuit cum eo Romam ire [(102) 1Kb] , volens de eventu rerum papam Gregorium VII consulere, et inter eundum de eisdem agere cum marchissa Beatrice (an. 1074). Ingressi viam Romae pasca celebrare certabant, sed tardantibus eos quibusdam, qui obsonia episcopo certatim impendebant, ad Lunensem portum pervenerunt majoris hebdomadae feria quinta (Apr. 17). Ibi occurrit illis legatus marchissae Beatricis, cum precibus etiam filiae ejus Mathildis, ut Pisas diverterent, ut apud eas proximum pasca sollempnizarent. Consultus abbas ab episcopo [Col. 1372B] quid inde videretur sibi, respondit ille non debere gravari dignationem magnae petitionis, neque differret invitatus occurrere, cum negotium adeundi eas incumberet utrisque. Sic divertentes Pisas honorabiliter suscepti sunt a matre et a filia, satis eminentiores ceteris curialibus habiti in eadem curia. In exsolvendis pascalibus officiis convenerant ibi septem episcopi, hiisque omnibus postpositis celebritas missarum dominicae resurrectionis (an. 1074, Apr. 20.) oblata est agenda Herimanno Metensium episcopo. Videres praeter saecularium confluentium multiplices glorias, clericorum diversi ordinis frequentiam, ecclesiastici ministerii vasa auri et argenti quamplurima, diversi apparatus vestes peregrinas, Beatricem et Mathildem procedentes quasi [Col. 1372C] cujusdam dominationis praefecturas. Episcopo in tali pompa missas celebrante, abbas in quodam angulo se celabat, operto capite satis humiliter vacans psalmodiae cum Lamberto majore et minore. Mathildis circumspiciens deprehendit abbatem latere laborantem, et nichil glorias tam festivae ostentationis curantem. Assistebat vero ei in decantandis psalmis dominus Anselmus post Alexandrum papam ordinatus Lucensis episcopus, vir admodum religiosus, et non multo post felici excessu clarescentibus miraculis inter sanctos a Domino assumptus. Hunc ad abbatem misit, et ut superius ascenderet mandavit. Et cum obedienti sedes deesset, Mathildis assurgens ei suam, ut erat parata, transmisit, mirantibus [Col. 1372D] cunctis quae esset persona tantae apud eam dignitatis. Discessurus autem in crastinum (Apr. 21), cum ei inter cetera familiaritatis colloquia, deceptum se a Godefrido de elemosina patris [43 1Kb] , illa super [Col. 1373A] hiis dominum papam consulendum respondit, et ut faciliorem aditum inveniret apud eum optinendi quae vellet, litteras ei deprecatorias composuit, quas apostolico redderet ex nomine Mathildis, indicta ei conditione per se redeundi, et quae sibi evenirent illi referendi. Veniens ergo Romam cum episcopo, litteras Mathildis praesentavit apostolico, et per eas commendatus gratanter susceptus est ab eo. Per septem autem dies in Urbe demoratus, et cujus esset vitae et probitatis perspectus, adeo factus est papae dilectus, ut die quadam ab hora prima in sacra capella quae dicitur ad sanctum Laurentium [(103) 1Kb] , ubi cum sandaliis dominicis retinentur capita apostolorum Petri et Pauli, pariter soli considentes amica vicissitudine divinis eloquiis intenderent, eo [Col. 1373B] usque ut nocte superveniente armatus Urbis praefectus papa jubente ad hospitium suum abbatem cum suis reduceret. Unde et inter cetera quae ab eo gratia familiaritatis expetiit, privilegium etiam apostolicae defensionis ecclesiae suae auctorizatum optinuit, ut ecclesiae Romanae firmata et defensata auxilio et auctoritate, immota stabilitate monastico ordini in perpetuum persisteret, et ei jam donata et amodo donanda anathemate aeterno interposito firmiter constarent. Hoc idem privilegium papa a se dictatum et in publico consistorio Lateranensis palatii quod dicitur Ad speculum, coram pluribus episcopis et cardinalibus ecclesiae Romanae recognitum et relectum, subscripsit manu propria: Miserationes [Col. 1373C] tuae, Domine, super omnia opera tua. Cum vero a condicta Godefrido promissione abbas se absolvendum exposceret, quia in ea explenda filii ejus auxilium sibi deesset, apostolicus non consensit, sed Annoni Coloniensi et Theoduino Leodiensi apostolicae auctoritatis formatas epistolas destinavit, ut Godefridum ad hoc quod patri morituro condixerat exsolvendum, vel consilio inclinarent, vel ecclesiastico ministerio inobedientem compellerent. Reversus abbas per Mathildem, ut ei condixerat, exsolvit ei commendationis suae gratias, referens quae ex sententia illi omnia apud papam provenerant; illa licet nolentem aliquamdiu eum secum retinuit, et casula una alba quae fuerat domini papae Leonis IX, subdiaconali quoque tunica [Col. 1373D] papae Stephani qui dictus olim Fridericus frater fuerat ducis Godefridi majoris; a se digredientem honoravit. Nec tantum hac sola vice gratia curiae illius ecclesiae nostrae profuit, sed et tempore papae Alexandri II, cum idem abbas Roma rediens diverteret ad matrem et filiam apud Fraxinutum [(104) 1Kb] , quo construxerant monasterium monachorum in Alpibus Appennini, per septem dies detentus, ibi cotidie pallio uno muneratus est ab eis. In die vero digressionis suae data est capsa una eburnea reliquiis Claudii martyris pretiosa, quam secum revehens in [Col. 1374A] vigilia sollempnitatis beati Huberti cum honesta processione, responsorium Cives apostolorum decantante, ecclesiae intulit. Et ex tunc in eadem die cum commemoratione Benigni martyris Divionensis, Claudii quoque celebritatem agendam communi assensu congregationis instituit.

26. (36.) Cum vero Theoduino Leodiensi episcopo litteras papae pro Godefrido ei missas tradidisset, et paulo post privilegium Romanum quod ejus concessione et laude ecclesiae beati Huberti optinuerat, quasi congavisuro obtulisset, de manu ejus accepit illud archidiaconus Boso, cui et omnia sua procuranda idem episcopus crediderat specialius, ut erat confectus senio. Idem Boso abbati jam diu infensus erat, eo quod praebendam unam [Col. 1374B] cuidam nepoti suo Nasaniae expetierat nec impetraverat, unde et collecto livore occasionem se vindicandi attentius quaerebat. Explicita ergo carta et offensus ignotis sibi ad legendum notis, quibus conscribuntur privilegia Romanae auctoritatis [(105) 1Kb] : Non, inquit, dubium quin hic lateat alicujus fraudis praestigium, quod utique celat barbaries harum notarum. Raptum ab ore ejus verbum quasi ad gratiam dicentis palatinae canes exceperunt, censentes diligentius perscrutandum, quod ut difficile ad legendum videbatur incertum. Tandem easdem notas sensim perscrutantes hii qui inter clericos jactitabantur perspicaciores, deprehenderunt rem ut erat, scilicet ecclesiam beati Huberti specialius mancipatam apostolicae [Col. 1374C] defensioni, aeternoque anathemate interdictum cuicumque personae vel potestati, ne quis ei praesumat dampnum inferre vel injuriam, vel in acquisitis vel in acquirendis, utque monachicus ordo ibi in perpetuum Deo deserviat liber totius inquietudinis. Ad haec Boso rapta occasione insimulandi, caput suum quatiens cum suspiriis, et maxima jam diu coepta indignatione succlamavit, abbatem Theodericum abbatiam sancti Huberti omnino prodidisse Romano pontifici, ecclesiam Leodiensem in hoc ipso incurrisse dampnum intolerabile, et, nisi episcopus ejusque fideles maturius advigilarent, nichil sibi de tanto honore hactenus habito remansisse. Intellexit ex privato odio abbas publicam sibi suscitari invidiam, et indignatus se criminari praeter conscientiam, [Col. 1374D] respondit constanter hujus malignitatis conjecturam nec se quaesisse, nec apostolicum concessisse; venirent quicumque eligerentur fideliores ecclesiae Leodiensis, paratum se Romam redire, ibique eis probaturum publice crimen quod sibi imputabatur nichil esse; ea tamen conditione, ut secundum sacros canones poenas falsae criminationis, se purgato, criminatores exsolverent. Praesensit Boso se suo capiendum laqueo, actumque de se, si Romae prosequeretur abbatis reclamatio [(106) 1Kb] . Locutus itaque cum consilio, non se assuetum Romano, ait, [Col. 1375A] sed Leodiensi judicio; nemini licere audientiam reclamare tam subito, nisi episcopi sui, maxime vero metropolitani gravaretur judicio. Recognovit episcopus licet senex invidiose calumpniari abbatem; ne tamen videretur indiscussum praetermittere quod putabatur dampnosum ecclesiae, praefixit diem hujus discussionis agendae. Retento igitur secum privilegio, abbatem dimisit, et ceteros abbates episcopii cum archidiaconis, ut ad praefixam diem venirent convocavit. Interea Boso declamare in clero, spargere voces in populo, quanta malignatus est inimicus in sancto, qui commissam sibi abbatiam subduxerit sanctae Mariae sanctoque Lamberto. Vagante passim ut suum cum fama vulgabatur abbatis infamia, et licet apud se bene sibi conscium vera tueretur innocentia, [Col. 1375B] indignabatur tamen mendaciter gravari nichil tale merentis patientia. Praefixa die convenientibus evocatis, ipse quoque cum Theoderico praeposito et utroque Lamberto omni modo veritati confisus affuit. Discutiendi etiam privilegii exemplar secum detulit, ut quia calumpniatores ejus secum finxerant aliquid monstruosum ignotis in eo celari notis, cunctis legere volentibus innotesceret assuetis conscriptum litteris. Lecto palam itemque relecto privilegio, et cum delato exemplari verbo ad verbum comparato, ventilantibus quibusque inter se prudentibus quaecumque in eo continebantur, nichil in eo Leodiensi ecclesiae deperiisse, nichil abbatem adversus eam deprehensum est machinasse; et cum jam non ex Bosonis odio, sed ex evocatorum judicio [Col. 1375C] causa penderet abbatis, in hoc tandem majorum et meliorum sententia consensit, Romanae ecclesiae proprium esse de omnibus judicare, nullis vero licere de ejus judiciis retractare: non succensendum abbati, quod ecclesiae suae procuraverit defensionem et auxilium apostolicae auctoritatis, cum nec in sensu nec in verbo excluserit debitam subjectionem ecclesiae Leodiensis. Indignatus sic suam Boso adversus abbatem conjecturam extenuari, arrepto privilegio de medio consessu se subduxit. Ipso tamen episcopo reclamante et indignante cum ceteris cur talem injuriam faceret abbati, vellet nollet, privilegium publice laudatum et auctorizatum reddidit. Soluta contentione, abbas absolutus recessit, sic exinanita [Col. 1375D] existimatione illi objectae criminationis et comprobata erga ecclesiam nostram auctoritate Romanae defensionis. Est autem hujusmodi privilegium in superiori pagina conscriptum, quod hic est interponendum:

Gregorius episcopus, servus servovum Dei, dilecto [Col. 1376A] in Christo filio Theoderico, abbati monasterii sancti Petri sanctique Huberti Andaginensis in Arduenna constituti, suisque successoribus regulariter ibidem [44 1Kb] intrantibus in perpetuum. Nulli fidelium est in dubio quin sedes apostolica, eo quod [45 1Kb] universalis mater et omnium ecclesiarum princeps est, omnibus hoc jure ac debita sollicitudine praeesse debeat, non ut [46 1Kb] eas tantum catholicae religionis unitate concludat, sed generali circumspectione etiam ab hiis quae extrinsecus promoventur pro sua auctoritate salvet et muniat. Inter quas tamen cum plures inveniantur, quae speciali et propria commendatione in tutelam ejusdem sedis apostolicae se contulerunt, ut speciali caritate et studio suae matris amplexa usquequaque securiores et liberiores ab omni infestatione consisterent, quas [47 1Kb] , [Col. 1376B] ut dignum erat, ita Romana suscepit ecclesia, tantaque protexit undique diligentia, ut omnibus munimenta praesidii, nonnullis quoque gratiam conferret augendi. Cujus rei plurima nobis exempla sanctissimi viri reliquerunt, qui, ante nos in illa quam diximus apostolica sede fulgentes, pro honore ecclesiarum Dei et exaltatione earum magis quam pro vita aut salute sua solliciti fuerunt; suscipientes monasteria et venerabilia loca in patrocinium apostolicae defensionis, et confirmantes ea propriis privilegiis, quatinus ex cotidiana tranquillitate ardentius in devotione divinae servitutis et in omni bono proficerent. Qua in re quam pie, quam sancte fecerunt, et illorum nobis ostendit gloria, et ipsius rei tam fructuosa gratia. Nam cum oratoria in pace et tranquillitate consistunt, et ecclesiastica [Col. 1376C] beneficia pauperes Christi nutriunt, tum vero laus Deo digne promitur, et remedia peccatorum tam vivis quam defunctis impenduntur. Unde nos in eadem sede apostolica, non nostris meritis, sed divina locati gratia, suscepti officii debitum considerantes, praefatum monasterium, cui tu, dilecte fili et praenominate abba, praeesse dignosceris, tuo rogatu in tutelam apostolicae sedis et nostram et successorum nostrorum defensionem suscepimus, confirmantes et corroborantes sibi per praesentis paginam privilegii, ecclesiam sanctae Mariae super Axonam sitam [(107) 1Kb] et ecclesiam sancti Sulpitii super Mosam [(108) 1Kb] ceterasque possessiones tam in villis quam castellis ceterisque ecclesiis et terris cultis aut incultis seu in omnibus rebus mobilibus [Col. 1376D] et immobilibus, quas nunc jure possidet [48 1Kb] aut in posterum Deo miserante acquiret, quatinus omnia ad communem utilitatem fratrum inibi Deo famulantium sub tuo tuorumque successorum regimine et congrua dispensatione semper inconvulsa illibataque permaneant. Si quis vero regum, sacerdotum, clericorum, [Col. 1377A] judicum ac saecularium personarum hanc constitutionis nostrae paginam agnoscentes, contra eam venire temptaverit, potestatis honorisque sui dignitate careat, reumque se divino judicio existere de perpetrata iniquitate cognoscat, et nisi vel ea quae ab illo sunt male ablata restituerit, vel digna poenitentia illicite acta defleverit, a sacratissimo corpore et sanguine Dei domini [49 1Kb] redemptoris nostri Jesu Christi alienus fiat, atque in aeterno examine districtae ultioni subjaceat. Cunctis autem justa servantibus eidem loco, pax domini nostri Jesu Christi, ut hic fructum bonae actionis recipiant, et apud districtum judicem praemia aeternae pacis inveniant, Amen. Subscripsit autem manu propria domnus papa: Miserationes tuae, Domine, super omnia opera tua. Bene valete. Datum Lateranis [Col. 1377B] in [50 1Kb] Kal. Maii per manus Petri sanctae Romanae ecclesiae presbiteri cardinalis ac bibliothecarii, anno primo pontificatus domini Gregorii VII, papae, indictione undecima.

27. (38.) Interea monitus Godefridus ex mandato papae a Coloniensi itemque Leodiensi pontifice, ut condictam patri veritatem et fidem exsolveret, illeque nec monentes nec arguentes audire curaret, accidit ut domnus Herimannus, Metensis episcopus, ad eum Bulonium veniret. Erat autem dominici adventus dominica secunda, et ut suum est ejus temporis, inhorruerat passim hiems asperrima. Exceptus a duce ut decebat tantum pontificem, cum post coenam in lecto ducis pausaret, duce altrinsecus in eadem camera quiescente, primo gallicinio apud sanctum Petrum [Col. 1377C] surrexerunt ad vigilias fratres, Theoderico abbate tunc cum eis ibi demorante. Miratus episcopus ea tali hora se campanas audire, interrogavit ducem, quo vel ad quid sonarent. Respondit dux fratres apud sanctum Petrum ad vigilias surgere, eosque ex elemosina patris sui ibidem locatos consistere. Ad haec episcopus altius ingemiscens: O, inquit, nos infelices, quos in tantis deliciis quiescentes Deo condempnant tales vigiliae. Felices econtra quos nec torpor mediae noctis, nec horror hujus asperrimae hiemis reprimit a laudibus omnium creatoris Dei. Tu quoque infelicior infelicissimis, quem necdum emolliunt vel timor Dei vel amor patris tui, qui elemosinam ejus defraudaveris, et fratribus tam devotis adhuc eam detraxeris! Ad haec Godefridus compunctus in lacrimas [Col. 1377D] erupit, et gratias agens rationabili ejus castigationi, quicquid ex hoc neglexerat, emendaturum amodo se promisit. In crastinum uterque abbatem mandavit, venienti vero dux officiosissime assurrexit, et nichil tale de eo speranti coram pontifice et quibusdam [Col. 1378A] curialibus suis vadium humillimae satisfactionis genu flexo porrexit, se errasse, se peccasse in Deum et patrem suum est confessus, errorem quoque suum amodo se correcturum professus. Miratus abbas et laetatus in Domino, qui ad quod vult inclinat corda omnium filiorum hominum, suggerente episcopo duci recredidit quod sibi porrexerat vadium, in verbo scilicet viventis adhuc patris sui, quo eum adjuraverat [51 1Kb] , vitae suae et honoris conditione interposita; statim ille pro hiis quae de praefato thesauro subduxerat abbati, Bellam vallem ad usum fratrum ei deposuit, et ecclesiam Montis Madiensis [(109) 1Kb] cum tribus mansis terrae beato Petro in perpetuum possidendam legaliter tradidit.

28. (39.) Eodem anno (1075, Jun. 23) Theoduinus [Col. 1378B] Leodiensis episcopus vita decessit, ortaque [(110) 1Kb] contentione inter quosque potentes agendae electionis, dum plures fieri voluissent episcopi, nulli eorum ut episcopus fieret contigit. Nam dux Godefridus, qui tunc forte morabatur cum Heinrico rege, cum vix tenuiter persensisset episcopum obiisse, precibus suis optinuit apud eum, nemini concedendum donum episcopii, nisi quem ille praesentaret ei; moxque ad Heinricum Virdunensem archidiaconum [52 1Kb] misit, et ei ut remota omni dilatione ad se veniret mandavit. Festinavit ille duci occurrere, incertus omnino quid vellet. Leodienses vero pro contentione praefata nulla adhuc electione firmata, ne videretur injuriosum regi, baculum pontificalem paulo morosius deferri, ut eum referret [Col. 1378C] injunxerunt Theoderico abbati. Quidam autem de clericis alter alterum anticipans curiam irrepserant, sperans quisque vel sibi proventurum eventum rei, vel paratus gratia vicissitudinis ferre suffragium alteri. Interea suggessit dux clericum adesse, cui episcopium donandum destinasset; dignaretur rex, ut est ejus donationis agendae, pro tribunali sedere, et vocatis Leodiensibus episcopum illis constituere. Leodienses evocati, licet morderentur latenter nemini illorum quod speraverant provenisse, ne tamen voluntati regiae quae in negotio praeponderabat, viderentur deesse, Theoderico abbati ex consilio referendam imposuerunt domini Heinrici electionem. Qui cum ceteris assistens regi, ut erat vir urbanae elegantiae, promptusque Latialis eloquentiae: Eligat, [Col. 1378D] inquit, eum Deus, et ab eo praeelectum nos quoque voluntarie eligendum decrevimus.

29. (41.) Sic [(111) 1Kb] domnus Henricus episcopio donatus, et obsequente duce in urbem favorabiliter receptus, non multo post a domno Annone Coloniensi [Col. 1379A] pontifice sollempniter est consecratus; a quo etiam adjuratus est sub testimonio collatae sibi benedictionis, ut ejus quoque utamur verbis: Per benedictionem, inquit, patris tui Annonis obtestor te ut destruas superbiam et insolentiam Guolbodonis. Erat autem Guolbodo abbas ecclesiae beati Laurentii, qui, nimium confisus gloriae suae et nobilitati [53 1Kb] , longe se aliter habebat quam conveniret monachicae professioni. Nec diu moratus episcopus privatis illum ammonitionibus corrigere, cum videret se in hoc non solum non proficere, sed illum magis ad deteriora ex indignatione deficere, constituit diem ad discussionem ejus publicam. Convenientibus abbatibus (Oct.) et archidiaconis cum se Guolbodo non posset purgare a criminibus objectis, decreta [Col. 1379B] omnimoda res ejus in potestate et dispositione episcopi. Episcopus, ne accelerando justitiam videretur evacuasse misericordiam, obtulit ei locum et tempus agendae poenitentiae, decrevitque ei ut Virdunum apud sanctum Agericum aliquamdiu privatus secederet, et inter religiosos viros ibi noviter congregatos [(112) 1Kb] satisfactionem suam dignam misericordia comprobaret. Concessit ille primum judicio sapientium et episcopali decreto se consensurum; sed ad horam locutus quibusdam suis, quod prius promiserat exequi, post publica contradictione recusavit. Episcopo exigente ut daretur sententia huic resultationi et inobedientiae, decretum est ab omni conventu, ut in sua se recognosceret [54 1Kb] , ipsamque abbatiam libere ad placitum suum disponeret, [Col. 1379C] cujus abbas convictus criminibus nollet illi ad emendationem obedire. Nec moratus Guolbodo ad regem Henricum abiit, ejusque violentia adversus episcopum conatus est se tueri. Qui dum ecclesiasticam justitiam saeculari audientiae prostituit, secundum sacros canones omnem sibi aditum recuperationis obstruxit. Nam nec regiis precibus nec minis potuit episcopus attrahi ut eum restitueret, obtestatus se malle episcopium ad tempus intermittere, quam ejusmodi insolentiam pati sine congrua satisfactione. Sic Guolbodo desperatus Hungariam concessit, indeque ad regem reversus in expeditione Italica positum, ad mortem usque domni Henrici episcopi moratus est apud eum.

[Col. 1379D] 30. (42.) Hiis [(113) 1Kb] actis circa Leodiensem sinodum, quae agitur in festo apostolorum Simonis et Judae, in sequenti adventu domnus Anno religiosus pontifex Coloniae vita decessit (Dec. 4) in maximo dampno totius illius provinciae [(114) 1Kb] , quinque [Col. 1380A] marchas argenti moriturus mittens ecclesiae nostrae.

31. (43.) In sequenti sollempnitate dominici natalis dux Godefridus natalitiam curiam celebravit in magna gloria Trajecti, infelix certe et nimis improvidus sui, et cui ultima fuit pompa hujus suae ostentationis; nam inde descendens Frisiam, dum apud castrum Flardengis moraretur, per quosdam necessarios Roberti comitis Flandrensis in secessu per posteriora percussus interiit (an. 1076, Febr. 27). Cujus interitus equidem dolendus, omni Lotharingiae adeo fuit exitialis, ut justitia et pax, quae ultra memoriam eorum qui erant ejus temporis, profecerant sub eo, in brevi ejus defectu eveniente deficerent cum eo. Cujus corpus, sicut vivens disposuerat [Col. 1380B] Virduni ad sepulturam transferendum, dum perlatum esset Leodium, Henricus episcopus tanto amico destitutus, in pompa maximi doloris processit ei cum clero et populo totius civitatis, perque singulas congregationes praesens ipse circumferri jussit, exceptoque sollempniter missas celebrari instituit.

32. (44.) Deinde prosecutus eum usque Vilantiam [(115) 1Kb] , prae nimio dolore infirmatus, progredi ultra non potuit, et Theoderico abbati ad corpus deducendum vices suas commisit. Ipse delatus ad ecclesiam beati Huberti, donec convalesceret ibidem fuit. Fuit autem a secunda dominica quadragesimae usque post octavas ibi celebrati pascae [(116) 1Kb] . Nam delectatus religiosa fratrum conversatione et eorum [Col. 1380C] probata erga se sincera dilectione, nulla suorum vel clericorum vel principum potuit evinci suggestione, quin ante pascalem celebrationem vellet locum mutare. Morabatur tunc junior Godefridus marchio cum illo, qui, avunculi sui destitutus auxilio, ejusdem episcopi tuebatur patrocinio; quem cum saepius argueret de allodio Telins, quod Bulionensis violentia jam diu subduxerat ecclesiae, dicens etiam se timere illi vindictam hujus justitiae: Godefridus consilio et hortatu optimatum suorum episcopo cessit, et quod suum erat beato Huberto voluntarie recognovit. Dominica autem quae dicitur in palmis (Mart. 20), post sollempnem ejus diei processionem, prosequentibus nobilibus suis uterque accessit ad majus [Col. 1380D] altare beati Petri apostoli, et baculum suum pastoralem tenente episcopo, dextera ejus dexteram suam Godefridus superposuit, et cum eo praedictum allodium super illud absque ulla calumpnia reposuit. Imposita etiam sibi episcopus stola sacerdotali, ne [Col. 1381A] quis illud amplius ecclesiae subduceret, sub obtestatione divini nominis interdixit, et imprecatione aeterni anathematis excommunicavit; Godefridum vero culpam suam suorumque antecessorum humiliter fatentem absolvit, et facto publice privilegio hujus recognitionis, sua illud et suorum adstipulata assignatione confirmavit. In sequenti vero feria quinta (Mart. 24) circa horam sextam, parata sibi sede in portis templi, deductos ibi poenitentes episcopii cum maxima reverentia et lacrimis Deo reconciliavit, et communioni sanctae ecclesiae per manus archidiaconorum sibi reconsignatos restituit. Deinde sollempniter infulatus missas celebraturus episcopaliter processit, habens in ministerium ecclesiasticum electos ex fratribus septenos uniuscujusque [Col. 1381B] ordinis, duodecim quoque sacerdotes in veste sacerdotali circumstantes eum, ad expectationem conficiendi in ipso canone sacri crismatis. Tanta tunc temporis erat frequentia religiosae congregationis, ut hiis exceptis conventu exsequendi ordinis non videretur minui. Tanta ornamentorum copia abundabat ecclesiae, ut pretiosis vestibus ornati singuli procederent in suo ordine, ipse etiam episcopus suis postpositis casulam albam indueret, quae fuerat Leonis papae, data, ut dictum est [(117) 1Kb] , abbati Theoderico a Beatrice et Mathilde. Quanta vero devotione dominicam passionem et sepulturam exegerit, qua alacritate cum publica fratrum processione, ambientibus eum archidiaconis suis, in ipso [Col. 1381C] sancto sabbato sacri baptismatis fontes ore proprio consecraverit, qualiter hoc idem privilegium matris ecclesiae sua auctoritate laudaverit et probaverit, quanta et quali gloria et laetitia pascalem sollempnitatem celebraverit (1076, Mart. 27), olim relatum vix credibile videbitur posteris. Cum et ipsi curiales episcopii posthabita urbe ab episcopo se quasi in solitudine ad eum convenisse indignarentur, nec tamen vel in divinis sollempniis vel in rerum exteriorum copiis se esse diminutos mirarentur. Elaborabat quoque episcopus ne propter frequentiam curialem ordo religionis aliquam pateretur inquietudinem; sed etsi quando gratia refrigerandi fratribus vel in lectione vel in collocutione interesse volebat, executores suos in ipso claustri aditu a se rejiciebat, et post se accludens [Col. 1381D] valvas, quasi quidam privatus adgaudentibus sibi reverenter conveniebat.

33. (45.) Jam die festo mediante Herimannus Metensium episcopus venit eum invisere, et exceptus ab ipso cum honorabili processione, tantae sollempnitatis videbatur laetitiam auxisse. Et quia longo ante tempore amicissimus erat abbati Theoderico, ejus congregationi in crastino eorum conventui se satis hilariter praesentavit, dicens sibi esse cordi ut aliquam gratiam eis relinqueret hujus ad eos adventus sui. Tunc ex consultu communi ab episcopo Henrico abbas expetiit, ut ejus consensu duo dicaret Deo altaria a se constructa noviter. Quod episcopo [Col. 1382A] concedente, domnus Herimannus in feria sexta pascali (Apr. 1) quae obvenerat in kalendis Aprilis, dedicavit oratorium unum quod dicitur ad sanctam Jerusalem, eo quod ad modum dominici sepulcri conditum, ipsam quoque ejus formam repraesentet devotioni fidelium; in sequenti sabbato aliud quod erat duplex, in superiori continens memoriam beati Nicolai, in inferiori vero beati Andreae apostoli, quod ad hoc maxime aedificaverat olim abbas, ut ibi specialius ageretur fratrum memoria, quorum corpora ibidem jacent translata ab effosso cimiterio pro cripta amplianda. Qui dum paratis donis episcopum decrevisset honorare pro hac gratia impensa ecclesiae, episcopus non solum non acquievit quicquam inde accipere, sed econtra casulam suam [Col. 1382B] pontificalem cum stola et baltheo, duobus quoque candelabris et uno pallio obtulit habenda beato Huberto.

34. (46.) Exacta pascali ebdomada cum in suo digressu valediceret fratribus, ex pietatis affectu singuli coeperunt flere altrinsecus; Henricus autem amplius, quasi ex desiderabili sibi quiete revocatus ad tam multiplices saecularium negotiorum tumultus.

35. (47.) Adhaerebat ei familiarius quidam Virdunensis senex Eleutherius, vir equidem religiosus, et qui ab ineunte aetate instruxerat eum honestis et castis moribus. Hic sollicitus salutis et honoris illius, attentius suggerebat ei ordinandam esse ecclesiam beati Laurentii, quae aliquandiu viduata indigebat [Col. 1382C] providentia abbatis. Qui dum moraretur cum episcopo, factus est familiaris Lamberto juniori et Berengero priori, inter quos concreverat jam diu gratia verae in Deo caritatis, quia inolita gratis libera erat totius necessitatis. Et cum saepius Eleutherius colloqueretur Lamberto, forte inter loquendum incidit eis memoratae abbatiae mentio, et illo dicente de ejus ordinatione se multotiens cum episcopo contulisse, episcopum vero sollicitum, sed incertum cui convenienter eam committeret, respondit Lambertus, optime eam committendam Berengero, sapienti equidem et probatae virtutis viro. Ille semel rapto verbo, gratias egit Domino, et quantocius suggessit episcopo, ut Berengerum sibi commodandum expeteret ab abbate Theoderico, quem interim ecclesiae [Col. 1382D] beati Laurentii loco prioris praeponeret, donec per accessum temporis certius inde sibi consilium proveniret. Episcopus eum expetere non distulit, et vix aegre ab abbate impetratum et introductum ecclesiae vacanti priorem esse constituit. Berengerus, ut erat vir discretus et prudens, satagebat consulte omnia procurare, singulorum se moribus contemperare, neminem quasi importunus gravare, doctrina et exemplo graviores informare, leviores ne scandalizarentur interim dispensatoria patientia dissimulare.

36. (48.) Nec multo post superveniente festo beati Lamberti (Sept. 17), cum ediceret episcopus [Col. 1383A] abbatibus et archidiaconis reddendum sibi consilium de ordinanda ecclesia beati Laurentii, responderunt illi in commune consulendos fratres ipsius congregationis, eisque offerendam regularem et legitimam electionem abbatis. Episcopus in crastinum deducens eos secum ad locum venit, et fratribus ut abbatem sibi eligerent mandavit. Illi locuti cum consilio, cum abbatibus et archidiaconis elegerunt Berengerum consensu unanimi. Laetatus episcopus eorum electionem convenire voluntati suae, abbati Theoderico coepit vehementer innuere ut Berengerum sibi absolutum redderet. Econtra cum abbas reclamaret, se nec velle nec posse tali viro carere, suae magis ecclesiae eum convenire quam alienae; vix optinuit episcopus quod petebat omni illo conventu [Col. 1383B] suffragante, et tandem Berengero coram attracto, abbatiam sancti Laurentii licet diu renitenti episcopus violenter ingessit, id revera disponente gratia Dei, quae in brevi hoc se disposuisse comprobavit, dum illius labore et ingenio accrevit interius optimae religionis congregatio, et exterius multiplex rerum ecclesiasticarum acquisitio.

37. (49.) [V. Theod. c. 4] Anno [(118) 1Kb] dominicae incarnationis 1076 gravissima biems incubuit, adeo ut in Galliis Ararim, Rodanum, Renum, Ligerim, in Germania Albam, Visclam et Danubium, in Italia Eridanum permaximos fluvios, ut taceatur de minoribus, tanto gelu constringeret, quod mirantibus circummanentibus incolis quasi per solidam terram pervii fierent. Hoc gelu tandem in vere remisso (an. [Col. 1383C] 1077), tanta successit siccitas aeris, ut arentibus arvis pene desperaretur proventus messis futurae. Theodericus abbas tunc in quadragesima Romam gratia orationis profectus, in redeundo Remis apud beatum Remigium familiariter aliquandiu lassus quievit. Vulgato autem per urbem tanti viri adventu, ipse Manasses tunc Remorum pontifex, omnesque paene ejusdem metropolis majores illum suppliciter adeuntes petierunt ut de imminenti plaga desperatis daret consilium, simulque orationibus optineret divinae consolationis auxilium. Ille licet invitus precibus tamen supplicantium victus, publicum populi conventum in basilica majori sanctae Mariae semperque virginis genitricis Dei mandavit fieri, et inter [Col. 1383D] missarum sollempnia exorsus sermonem pro qualitate periculi omnibus indifferenter unius diei continuum jejunium indixit, et ut darent pauperibus quae subtrahebant sibi. Quanta autem fuerit in exhortatione sermonis ejus omnium, ipsorum etiam Judaeorum compunctio, quam alacris indicti jejunii et elemosinarum executio, consequenter ostendit Dei omnipotentis miseratio. Nam in crastinum abbate missas celebrante, statim ut eas terminavit, tanta tamque salubris pluvia erupit, ut passim revirentibus campis, jam diu desperata Dei gratia donante, [Col. 1384A] largissima ejus anni proveniret messis.

38. (50.) Sub eodem tempore adfuit Theoderico abbati legatio Elinandi Laudunensis episcopi, ut si quid apud eum posset vel ipse vel ecclesia commissa, concederet fratrem unum suae institutionis, quem ordinaret abbatem ecclesiae beati Vincentii martyris. Id cum abbas omnino recusaret, episcopus vero hoc ipsum bis terque importunius reposceret, tandem relato consilio ad communem audientiam capitolii, unanimi fratrum electione dominum Adalberonem Laudunum deduxit, eumque se praesente abbatem ecclesiae beati Vincentii ordinari concessit.

39. (51.) Et ut memoretur idem Adalbero quis aut unde fuerit, fuit nobilis prosapiae Suevus et [Col. 1384B] multiplicis scientiae, Constantiensis ecclesiae clericus. Hic duci Godefrido juniori ab Italia revertenti familiariter adhaesit, qui quamdiu advixit, habitus est apud eum amicitior amicissimis. Sed illo interfecto, cum se Adalbero junxisset Godefrido adolescenti, quem avunculus adhuc vivens adoptaverat heredem sibi, inter illum et Albertum Namucensem comitem orta est gravissima dissensio pro castello Buloniensi. Qua de re nominato apud sanctum Hubertum inter utrumque colloquio, cum Godefrido adfuit ibi et clericus Adalbero. Qui ut erat perspicax in rebus deprehendendis, cum perspexisset in fratribus inremissam intentionem exequendi ordinis, cum etiam pervidisset ex ipsa loci opportunitate non indigere solitudine, si quis vellet ibi Deo militare, divino [Col. 1384C] respectu compunctus destinavit apud se vanitatem mundi respuere, quam tot casibus subditam nemini videbatur esse durabilem. Locutus ergo abbati, condixit illi diem ad eum ex toto revertendi, collectisque quae erant in promptu rebus suis, juxta condictum in capitulo se prostravit more agendae conversionis. Videres neminem se posse continere a lacrimis, cum tantarum paulo ante deliciarum juvenis tam subito mutatus ad mundi contemptum adeo se accingeret, ut pretiosissimas olosericalis habitus vestes cum tunica oloserica sponte sua spoliatus abjiceret, annuli quoque aurei digitis [55 1Kb] abstracti et in terram projecti clarissimum tinnitum redderent, ipse etiam conversionis suae professionem vix permittente singultu [Col. 1384D] enunciare sufficeret. Hic non multo post, ut dictum est, apud Laudunum Clavatum ordinatus abbas ecclesiae sancti Vincentii, quantum Deo juvante loco profecerit, testatur fratrum nobilissima religio ab eo instituta, informata interius, rerum quoque et cellarum multiplex augmentatio exterius.

40. (52.) Anno 1081 dominicae incarnationis, indictione 4, Theodericus abbas ad consecrandam criptam quam aedificaverat Henricum accivit episcopum, ejusdemque consecrationis diem praefixit, videlicet in Idibus Januarii. Episcopus quod petebatur [Col. 1385A] hilariter exequendum decrevit, comitatusque Francone episcopo Bellagradensi, necnon maxima frequentia clericorum et curialium suorum, in epiphania Domini ad locum venit. Quantus autem concursus non solum affinium, sed et exterorum promiscui sexus et aetatis [56 1Kb] expectationem tantae sollempnitatis convenerit, quanta praedictorum pontificum devotione, quanta Leodiensium archidiaconorum et frequentia et obsecundatione, quam largis et multiplicibus obsoniis eadem consecratio celebrata constiterit, si quis narraret, vix crederetur a posteris, praesertim cum degenerante saeculo deficiat passim non solum copia, sed et ipsa morum probitas et antiqua moralitatis honestas.

41. (53.) Apud Calvitiacum advocatus quidam, [Col. 1385B] Albricus nomine, in exigendo sibi indebitas chorveias [(119) 1Kb] adeo imminebat ecclesiasticae familiae, ut in arando vacca cujusdam pauperis abortiret, ejusque vice per totum diem jugum sustineret altrinsecus pauper. Tantam tamque injustam exactionem abbas audivit, et Albrici inhumanitatem exhorruit, properans Divum [(120) 1Kb] , Adelonem expetiit, et quomodo subadvocatus ejus familiam ecclesiae tractaret, satis dolenter ingessit, paratus probare hujusmodi angariam nec illi nec alteri debitam. Indignatus Adelo adversus Albricum, hoc illum fecisse erubuit, et expostulatae probationis diem abbati constituit. Heribertus quidam ammodum fidelis et probus erat tunc Calviciacensis villicus. [Col. 1385C] Hic die praefixa inter abbatem et Adelonem testificato legaliter sacramento, idem sacramentum judiciali examinatione per aquam confirmavit, et advocatorum violentas exactiones, maxime vero chorveias illi omnino indebitas, comprobavit. Huic publicae comprobationi interfuerunt Adelo Diviensis, Rainbaldus comes Mutiensis [(121) 1Kb] , Petrus Mirowaldensis cum multis nobilibus aliis. Actum anno incarnati Verbi 1081.

42. (54.) Nec multo post Godefridus Theodericum comitem cepit, qui filius Gerardi Flamensis, regi etiam Henrico ammodum familiaris, in quibus poterat adversabatur juveni. Quem Bulonium deductum satis liberaliter jussit servari. Lambertus quoque junior tunc ut erat praepositus ecclesiae [Col. 1385D] sancti Petri, frequentius captum revisendo, in quibus poterat deserviebat illi. Hic igitur post dimidium fere annum in eadem captione obiit (an. 1082), et jam moriturus Coloniam se deferendum familiaribus suis indixit. Ibi enim apud sanctum Gereonem longe destinaverat sibi sepulturam, collata illic rerum suarum multiplici munificentia. Lambertus vero ut semper erat curiosus ecclesiae matris suae utilitatibus, per Heribrandum castellanum [Col. 1386A] et Tieboldum effecit, ut abbreviato labore tam longae hujus evectionis, sepeliretur in ecclesia beati Huberti. Cujus rei gratia Gerardus et Gozwinus filii ejus contulerunt ecclesiae legaliter in perpetuum habendos sex mansos allodii apud Bridam [(122) 1Kb] , quae sub Trajecto sita est in Taxandria. Actum anno incarnati Verbi 1082. Hoc eodem anno refirmavit episcopus Henricus castrum Mirvolt.

43. (55.) Increscentibus autem inimicitiis inter Albertum Namucensem et Godefridum Buloniensem, Albertus pro guerra Buloniensi Mirvoldense castrum latenter refirmare disposuit. Id cum Henricus episcopus deprehendisset, tum quia Godefrido omnimodis favebat, tum etiam quia per hoc vexandum episcopium timebat, anticipavit praevenire intentionem [Col. 1386B] Alberti, et a Richelde comitissa Montensi ipsum montem cum comitatu et banno et ceteris ejus appenditiis, duo quoque ejus allodia, scilicet Braz et Gruispontem cum omnibus utilitatibus suis et familia taxato pretio comparavit, sicque castrum maximis impensis refirmavit. Cui cum quasi ad custodiam provinciae milites deputasset, illi cogente inopia facti sunt publici praedones, non solum villarum pauperes, sed etiam ipsam abbatiam sancti Huberti assiduis incursionibus vexantes. Quae res Theodericum abbatem usque ad animam gravavit, timentem non solum suo tempori, sed etiam in posterum periculo imminenti, et cum frequenter per se ipsum, tum per quos poterat mediatores episcopum precibus ambiret, ut tam grande malum [Col. 1386C] quod in exitium totius provinciae firmaverat dissolveret, sibique pondus tanti timoris absolveret, praetendens se in ecclesia beati Huberti hactenus frustra laborasse, cui post se relinqueret tam proximum vicinum desolationis certissimae: compulsus episcopus ne tantum virum sic sibi insistentem, et eo usque habitum in amicitia familiarem inexorabiliter offenderet, utque ejus dolorem et indignationem utcumque leniret, ipsum castrum cum omnibus appenditiis suis legaliter habendum tradidit ecclesiae, et in ecclesia beati Michaelis a se ibi constructa et dedicata fratres ex ecclesia beati Huberti constituit, custodiamque concessae munitionis abbati habendam indixit. Asserente abbate se nescire [Col. 1386D] castrum custodire sed claustrum, convictus tandem ab amicis suis, maxime vero suggerente Lamberto majori, ne interim exasperaret animos personae potentis, indictam custodiam dispositis ibi fidelibus ecclesiae intercepit.

44. (56.) Tunc temporis Mathildis marchissa addiderat episcopo Virdunensi ut [57 1Kb] Juviniensem abbatiam [(123) 1Kb] , cui Theodericus episcopus Galburgem religiosam virginem praefecerat, quam diu [Col. 1387A] multumque reluctantem de reclusione violenter abstraxerat. Quae cum in loco eodem scrinium reliquiarum invenisset, ferreis nexibus firmiter colligatum, jejuniis et orationibus quae ibi reliquiae continerentur a Domino studuit quaerendum. Cui cum divinitus revelatum esset partem corporis beati Benedicti abbatis ejusque sororis Scolasticae virginis inibi contineri, idem certius decrevit experiri oraculum, et ad hoc ipsum publice providendum evocavit ad locum Theodericum episcopum. Episcopus ad rem edictum praefixit in exaltatione sanctae crucis. Convenientibus ad eamdem expectationem non solum finitimis, verum etiam quampluribus exteris, adfuit etiam pro expetendis sanctorum reliquiis Lambertus junior, missus ab episcopo [Col. 1387B] Henrico et abbate Theoderico. Locato autem consistorio in arca campestri, ibidemque aperto reliquiarum scrinio coram frequentia populari, inventa sunt duo capita, videlicet praefati fratris et sororis, cum ossibus dissimilis quantitatis. Nam quaedam videbantur virilis eminentiae, quaedam habitudinis femineae. Quibus ab episcopo lacrimabiliter expositis ad videndum, iterumque reverenter repositis, celebratis etiam ex eorum veneratione missarum sollempniis, junctura [58 1Kb] una digiti beati Benedicti et dens abstractus ex maxilla Scolasticae virginis dono abbatissae huic ecclesiae provenit.

45. (57). Interea episcopus ecclesiam beati Huberti frequentare, neglectis sedibus episcopii natalitias curias et pascales celebritates ibidem sollempnizare, [Col. 1387C] ordines ecclesiasticos, suis temporibus agere, et fratribus sine aliqua suorum inquietudine familiarius cohabitare. Satagebat abbas quibus poterat obsequiis eum complacare, et inter agendum gratiam ejus de castro deiciendo praetemptare, sed episcopo quod petebatur callide dissimulante, modo rem ad optimatum suorum consilium referendam respondente, cum jam abbas fastidiens quereretur fratribus suis frustra se niti, suborta est maxima seditio adversus episcopum totius congregationis, quod ecclesiae hactenus liberrimae obfirmasset intolerabile jugum hujus obsidionis, tamquam magnum diabolum ad insidias sanctificationis. Quod licet in faciem illi obicere parcerent, eis tamen, [Col. 1387D] quos illi sciebant primatiores, haec ingerebant acerrime, ut ingesta sibi referendo, vel misericordiae recordatum ab intentione reflecteret, vel ex eo certius si esset eis desperandum probarent. Familiaribus vero econtra causantibus, non sic dehonestandum vel provocandum tantae potestatis virum hactenus eis tam amicum tamque humanum, Lambertus junior zelo matris suae ecclesiae incitatus: Talis, inquit, amicitia cum ad hunc nobis exitium [59 1Kb] provenerit, eadem facilitate contempnatur, qua et probatur. Quod verbum notatum prae ceteris, cum episcopo velut ad contumeliam specialem referretur ex persona dicentis, episcopus concepta occasione [Col. 1388A] quasi justae commotionis adversus abbatem et fratres furere et conqueri coepit; inferens non se sic meruisse injuriari, nec sibi amodo succensendum, si sic laesa ejus amicitia ad eos exerceret inimicitias. Intellexit abbas libenter cum causas affectare, ut quod petebatur de castro deiciendo, quasi juste exasperatus recusaret, et de eo jam desperare coactus, secessit Franciam, utroque Lamberto comitatus. Et dum apud cellam Eberneicortis moraretur, exoratus ab Alberone abbate sancti Vincentii Lambertum juniorem illi habendum apud se permisit, nec multo post requisitus ab episcopo cur se tam diu absentasset vel a loco suo vel ab eo, Theodericus praepositus, praemonitus ad ea respondere, respondit abbatem apud se deliberasse ex toto jam [Col. 1388B] recedere, nolle eum amodo loco praeesse, cui non poterat prodesse, dolere se tam diu superesse, ut se vivente videret tot suos labores deperiisse, castro quod firmaverat superexistente. Veritus episcopus cum divina offensa, tum etiam publicam de recessu tanti viri infamiam, edixit praeposito quantocius abbatem revocare, mandans ei se malle tot impensas, quas in castro frustra expenderat, perdere, quam Deum offendere, ipsumque sic ut recederet exasperare, pateretur tamen quandoque hoc agendum cum tempore et ratione. Tandem revocatus abbas cum episcopo apud ipsum castrum occurrisset, et exceptus hilariter ab eo consedisset, conquerenti se nimis ab eo insequi et insectari respondit abbas, animo desideranti nichil satis festinari, ad [Col. 1388C] hoc episcopo secretius spondente illi absolvendum pro certo sibi effectum hujus desiderii sui; nondum tamen id posse convenienter fieri, ne imputaretur ejus levitati tam subita eversio tanti sui laboris. Consolatus interim abbas tacuit, Deum propensius exorans ut disponeret ei celerem proventum hujus suae expectationis.

46. (58.) Audivit interea domnus Petrus venerabilis prior ecclesiae sancti Remigii, notum sibi olim Lambertum juniorem morari apud domnum Adalberonem Lauduni, qui, assumpto Thiebaldo claustrali priore cum Humberto praecentore, suggessit abbati Henrico ut, missa legatione ad Adalberonem, Lambertum sibi commodandum expeteret, et quia [Col. 1388D] scolastico indigebat, scolas illi regendas committeret. Nec moratus abbas vir magnae aetatis et maximae honestatis, misso Heriberto succentore, dictavit ei animos Lamberti prius explorare, si concedente abbate Adalberone ad sanctum Remigium consentiret venire, et tunc demum ex ejus consensu litteras suae petitionis pro eo abbati praesentaret. Lambertus, de mandato consultus, respondit se suae potestatis non esse; ex consensu vero Adalberonis paratum se quo mitteretur ire. Sic redditis deprecatoriis pro Lamberto litteris, Adalbero quod petebatur exhorruit, asserens id se non praesumere, nisi ex Theoderici abbatis voluntate, qui illum sibi commiserat reddendum [Col. 1389A] ecclesiae suae. Interim tamen dubius an petitionem tantae ecclesiae omnino refelleret, an depositum sibi Lambertum ad sua remitteret, ad rem tractandam inducias petiit, et diem ad se redeundi legato constituit. Coepit interea pertemptare Lambertum quid mallet, et hortari ut se excusando illi quod verebatur absolveret. Lamberto in priori sententia persistente, scilicet sui se arbitrii non esse, praeciperet ipse quod vellet, paratum se illi obedire: Adalbero excepit ab eo conditionem, quod remandatus a Theoderico abbate sine excusatione ut suus ad eum rediret, et in ejus placito se omnino reponeret, dimisitque eum ad praefixam diem legato sancti Remigii pro eo redeunte. Ille gratia Dei honeste deductus et amicabiliter exceptus, jussus est [Col. 1389B] ecclesiae scolasticus haberi, nec multo post electus et constitutus unus ex septem cardinalibus majoris altarii. Dignitas hujus ordinis firmata est privilegio Romano eidem ecclesiae a domno Leone papa, quando eam dedicavit [(124) 1Kb] , ut non archiepiscopo, non episcopo, non cuilibet majori vel minori personae liceat missas celebrare in ipso altari nisi archiepiscopo Remensi et cui abbas non quidem temere, sed consensu fratrum permiserit. Septem vero cardinales ad hunc honorem assumpti publica electione praeeminent in tota congregatione, et liberi a ceteris officiis, quibus vicissim deputantur alii, solummodo deserviunt praedicto altari, in festis diebus baltheis utentes, et trium diaconorum totidemque subdiaconorum et acholitorum processionem [Col. 1389C] habentes.

47. (59.) Audita sunt omnia apud sanctum Hubertum quae evenerant de Lamberto, quem Theodericus abbas secum eductum Lauduni commiserat, quasi ad satisfaciendum episcopo, cui videbatur injuriosus pro verbo superius incautius in eum prolato. Et indignantibus adversus eum quibusque, amarius vero Lamberto majore, quod quasi illius improvida simplicitate hujusmodi dampnum evenisset ecclesiae, ut [60 1Kb] emolumentis nutritus deserviret alienis utilitatibus, coepit secum deliberare an depositum Adalberoni remandaret, an per se ipsum Lambertum requireret. Imminebat vero dedicatio ecclesiae Ebernensis, quae est in die sancti Martini, [Col. 1389D] illoque abbas veniens mandavit Lamberto ut sibi occurreret. Ille, audito mandato hora tertia, occurrit ei cum legatione ecclesiae sancti Remigii hora sexta. Laetatus est abbas tam cito sibi occurrisse Lambertum, erubescentibus quibusdam qui asserebant quasi rebellem non esse venturum. Cui cum coram obiceret, non hoc ecclesiam matrem suam de eo [Col. 1390A] meruisse, ut alienis commodis deserviens illam postponeret, respondit Lambertus, non id recte calumpniatores suos de se sentire; ubicumque esset, se filium suum ejusdem ecclesiae ex toto recognoscere, et ut ipse melius nosset, numquam se hactenus arbitrio suo vixisse nec amodo velle vivere, et si satis jam expertum adhuc experiri placeret, juberet potestative quid se facere mallet. Ad haec abbas cum assidentes in ammiratione circumspiceret, quod tam cito et rationabili reddita ratione omnium a se calumpnias removisset, legatio sancti Remigii has illi litteras obtulit in eadem confessione: Venerabili abbati Theoderico frater H. et fidelis illi sancti Remigii congregatio illam quae est salus justorum a Domino. Apud karitatem veram, quam credimus vestram, [Col. 1390B] non multum laborat ad optinendum quod petit fiducia fraterna. Sit ergo ejus ipsius vestrae karitatis, ut fratrem Lambertum nobis cum gratia vestra remittatis. Sed neque vel vobis vel ecclesiae vestrae reputetur oneri quod probatur honori, nec adscribatur dampno, si nutritus labore vestro convenit idoneus inesse apostoli Francorum archimonasterio, cum sapientium judicio utile postponi debeat honesto. Vale. Tunc demum abbas cum Lambertum sic sibi in omnibus obedire paratum perpenderet, tum etiam ne ecclesiam tantae dignitatis non exoratus offenderet, illum cum gratia sua remisit ad sanctum Remigium; ipse quoque ad suum reversus est monasterium.

48. (62.) Henricus episcopus imminentem dominici [Col. 1390C] natalis sollempnitatem apud sanctum Hubertum celebravit [(125) 1Kb] , ubi et in sequenti quadragesima ordinibus exactis, Leodium rediit. Abbas vero jam diu suspensus de promissione qua episcopus deiciendum castrum condixerat illi, ut jam tandem experiretur eventum rei, adgressus est illum Leodium prosequi. In quarta autem feria paschalis hebdomadae hora fere tertia veniens Tieletum, audivit a suis Serani [(126) 1Kb] esse episcopum, ascensaque navi venit ad eum. Episcopus ad podium suum consistens, de longe recognovit venientem; cui cum jam ripae adlabenti gratia salutationis inclamaret: Surrexit Dominus vere, abbas ei respondit: Et appareat Henrico hodie. Quem episcopus benigne exceptum [Col. 1390D] introduxit in capellam quam satis eleganter ipse ibi condiderat, neminem praeter Theodericum praepositum admittens in causa. Qui sedens aliquamdiu cum vultum et vocem suppressisset, oculos lacrimis suffusos elevavit ad coelum, et conversus ad abbatem quasi in agonia constitutum: Scio, inquit, quid quaeras, karissime pater, scio quid desideras, quidve in [Col. 1391A] posterum verearis ex malitia quam vides praesentis temporis, cujus ne michi apud Deum, ut multotiens minaris, imputetur occasio, castrum quod deiciendum affectas, tuae hodie voluntati et potestati permitto, ipsumque montem cum comitatu et omnibus quae sunt ejus ditionis in perpetuum ecclesiae tuae possidendum legaliter contrado, meque totum tibi et filiis tuis gratia hujus vicissitudinis domino Deo commendandum specialiter committo. Statim abbas, lacrimatus prae gaudio, ad pedes ejus procidit, quem episcopus et ipse genu flexo levans humiliter hoc eum fecisse castigavit. Nec moratus abbas omnem eventum rei Lamberto majori, quem ad castrum custodiendum reliquerat, scripto mandavit, et ut ad evertendam altitudinem sathanae quibus viribus posset [Col. 1391B] accingeretur, per obedientiam indixit. In crastinum summo mane redditis sibi litteris, Lambertus ascenso equo circumquaque pervolavit, et publica exactione quoscumque potuit ad castrum quantocius convenire compulit, et ne quis praetenderet occasionem vel remorandi vel excusandi, velut quadam anxietate animi insimulabat minaciter necessitatem instantem propellendi periculi, ex banno episcopi amissionem rerum suarum intemptans singulis, nisi adessent tuendae munitioni et firmando aggeri. Commota igitur rusticorum, maxime vere carpentariorum, multitudine, hora nona Lambertus ad castrum rediit, accinctusque in primis cum fratribus ibidem commorantibus, turrim ascendit, et nisi prius videret dejectum ejus apicem, se omnino non gustaturum [Col. 1391C] juravit. Videres rusticos exemplo ejus incitatos, quasi se ipsos vindicantes in publicum hostem totius provinciae certatim insurgere, ad summa turris convolantes tectum cum trabibus evolvere, parietes abruptis compagibus dissolvere, moenia ipsa cum propugnaculis eversa funditus cruere, tot impensas totque labores cum maximo collisionis fragore in brevi concidisse. Sequenti feria sexta abbas ab episcopo rediens, cum prospiciens turrim non videret unde videri solebat a longe, suspiciens in coelum, quantocius de equo descendit, terramque deosculatur [61 1Kb] , Te Deum laudamus devotissime decantavit. Et cum pervenisset ad castrum, ipsum jam nudum aggerem dejectae turris susciperet, elevata contra [Col. 1391D] eum manu: Dissolvat te, inquit, virtus omnipotentis Dei, qui nutu suo muros Jherico corruere fecit. Nec prius abstitit quam duodecim libras denariorum pro conducendis operariis ad eumdem tumulum complanandum deputaret, praeter eos qui tunc exacti convenerant ad castri destructionem.

49. (63.) Per idem tempus Richeldis comitissa Montensis rediens Roma, per fiscum suum Caviniacum transire disposuerat. Cujus transitum cum sensisset Arnulfos Chisniacensis, ut erat audacis [Col. 1392A] malitiae, insecutus eam capere voluit. Quem Deo juvante effugiens, ad ecclesiam beati Huberti divertit, et officiosissime ab abbate Theoderico excepta, per hebdomadam in loco repausans substitit. Interim fratrum religione perspecta diligenter, et multiplici obsequio sibi hilariter impenso delectata, Caviniacum, quod ut dictum est abbati deposuerat in vadium, obtulit ecclesiae funditus emendum. Quod cum abbati omnique congregationi placeret, communi consensu dies praefixa est emptionis hujus agendae, et hoc coram episcopo apud castrum Fossense. Procuratus est quoque illi comes Albertus ab abbate, qui eam reducens in sua constituit securitate. Abraso autem argento quod in ecclesia inveniri potuit, octoginta marchas secum deferens abbas Fossas venit, [Col. 1392B] trecentis aliis per Lambertum majorem et Theodericum praepositum procuratis, apud mercatores et clericos Leodienses vadibus depositis. Conveniente ergo comitissa Richilde cum filio suo Balduino, renovata est coram episcopo et duce Godefrido conventio condicta de Caviniaco; cujus pretii summam cum episcopus contraxisset ad marchas trecentas, praeter septingentas quas olim abbas in vadium superposuerat ei, mater cum filio ipsum fiscum perpetuo habendum ecclesiae beati Petri et beati Huberti per cespitem et ramum ejusdem allodii legaliter in manus episcopi et abbatis, ducis quoque Godefridi ecclesiastici advocati, contradidit, et publica audientia sibi eum et quibusque heredibus suis uterque funditus abjuravit [(127) 1Kb] . Et cum [Col. 1392C] in exsolvendo argento videret episcopus viginti marchas deesse, duo candelabra sua ejusdem ponderis deposuit comitissae, quae postea ex proprio redemit ductus amore ecclesiae. Facta autem et confirmata carta hujus coemptionis in publica praesentia episcopi et ducis, et signata testibus idoneis, abbas laetus ad ecclesiam rediit, et vestituram legalem per manum ducis recipiens, super altare beati Petri Caviniacum totum cum familia et omnibus acquestibus et appenditiis suis ut proprium suum aeternaliter ecclesiae retinendum sine ulla contradictione saisivit.

50. (64.) Postea remandatus abbas ab episcopo Hoium venit, ibique gratia dilectionis aliquamdiu ab [Col. 1392D] eo retentus, cum regredi destinaret, suggessit episcopo, apud ipsum oppidum ecclesiam beati Huberti duos molendinos habere; ejus gratiae convenire ut sedem tertii construendi monasterio concederet. Quod episcopus libenter concedens, evocatis ministris et judicibus ejusdem oppidi, equum ascendit, et ad placitum abbatis optimam sedem molendini super Hoiolum difirmavit, quam legali dono ecclesiae in perpetuum possidendam confirmavit. Erat eo tempore Boso archidiaconus abbas Hoiensis ecclesiae [Col. 1393A] sanctae Mariae, Lambertus nepos ejus publici juris provisor et judex, Dodo dispensator episcopalis mensae.

51. (65.) Braz quoque et Gruisponti, quae olim ecclesiae perpetualiter donaverat [(128) 1Kb] , Arsiae partem quae sui juris erat, ex allodiis quae fuerant comitissae Richeldis addidit. Et ne quis eadem dona sua amodo vel immutaret vel removeret, aeterno anathemate dampnavit. Hanc partem Arsiae Cono de Hamerina tollit ecclesiae vi et injuste.

52. (66.) Mater ecclesia beati Mononis martyris Nasaniae [62 1Kb] a Gualcaudo [63 1Kb] episcopo data fuerat cum omnibus quae ad eam pertinent ab antiquo ecclesiae beati Huberti in potestativa ditione. Ejus clerici acceptis ab abbate praebendis, tamen consensu et [Col. 1393B] laude fratrum, condicto eis et soluto servitio debiti honoris, jam ex tunc detrectabant per insolentiam subesse justitiae abbatis, nisi in clericalibus conciliis sub districtione episcopali. Hanc quoque insolentiam petente abbate episcopus, liberum constituens altare ejusdem ecclesiae, absolvit, et omnes exactiones et justitias episcopales et archidiaconales, praesente ibi et secum condonante Bosone archidiacono, ecclesiae beati Petri et beati Huberti in perpetuum remisit, eamdemque remissionem legali facto privilegio auctorizavit. Quod autem pace beatae ejus animae sanctaeque memoriae non quidem exprobando, sed condolendo dicatur, Theodericus et Lambertus ejus simplicitati adeo dominabantur, ut omnino eis in omnibus se crederet, et quasi consulto Deo eosdem [Col. 1393C] consultores audiret. Hiis enim fidens provisoribus, tanto interius advigilabat liberius, quanto de externis dormiebat securius. Sed cum non multum distet in vitio vel decipere vel decipi posse, in hoc dampnosum nimis crimen miscuit gloriae suae, quod imprudenter patiebatur seduci eorum miserrima suggestione. Nam si quem vel gratia consanguinitatis vel acceptae mercedis vellent noviter casare [64 1Kb] , hoc de praebenda fratrum sine eorum consensu non dubitabant abbati persuadere, illeque eorum persuasioni non differebat obedire. Hoc modo amisit ecclesiastica utilitas ex antiquis possessionibus suis Vineias et Lesterneias, et ex acquisitis ab eodem abbate noviter Sulmodium in proximo et Tavers in Hasbanio.

53. (67.) Anno Domini 1086 [1087], ordinationis [Col. 1394A] vero suae 32 [(129) 1Kb] , Theodericus abbas, non solum senio sed et confectus jejuniis, orationibus et vigiliis, laboribus etiam et curis commissae sibi pastoralitatis, ab ipsa licet pertenui virtute corporis circa mensem Julium deficere coepit, unde et gratia paululum repausandi Piros illi secedere placuit; ubi dum se ingravescente sensim infirmitate praesentiret ad mortem urgeri, Theoderico praeposito sibi secum [65 1Kb] moranti relationem suam ad monasterium accelerandam indixit. Referendus vero litteras vel deprecatorias vel commonitorias, ut cuique conveniebat, scilicet Adalberoni Laudunensi abbati, Guiredo praeposito Ebernensi, Lamberto priori sancti Remigii, Berengero abbati sancti Laurentii, ipsi etiam Henrico episcopo Leodiensi dispositis nunciis mittere [Col. 1394B] festinavit, humiliter exposcens ut sibi quantocius adessent et morituro ultimum vale facerent. Et cum ab ipsa cella transpositus in alteram ripam Mosae gratias ageret Deo, quasi jam propinquior cui aspirabat monasterio, occurrit illi Lambertus major cum apparatu revectioni ejus congruo. Cum vero in crastino circa horam nonam appropinquaret monasterio, divertit super Lumnam fluvium in quodam circumjacentis silvae prato, ne quis fieret pro eo popularis planctus aut tumultuatio. Sic evitata populari expectatione, in prima vigilia noctis dominicae [(130) 1Kb] exceptus est cum maximo fratrum moerore. Summo autem mane affuit illi episcopus cum Berengero abbate. Hii cum ad eum intrarent, ille collectis viribus sedens in lecto gratias Deo egit, et [Col. 1394C] imposita sibi stola fratres suos tam praesentes quam absentes absolvit divinaeque misericordiae commendavit, et sic demum ecclesiastico more se Deo reconciliandum episcopo humiliter obtulit. Hiis omnibus hora fere tertia expletis, exinde studens silentio et divinae contemplationi in crastinum hora eadem ad Deum migravit (an. 1087, Aug. 25). Cujus statim migratione vulgata, occurrunt certatim ad tanti viri exequias Godefridus Buloniensis, Albertus Namucensis, Arnulfus Chisniacensis, Cono Montisacuti [(131) 1Kb] , curialesque [66 1Kb] cum popularibus indifferenter admixti, quasi patrem patriae amisisse conquerentes [67 1Kb] lamentatione communi. Per biduum vero advigilatus solempni missarum celebratione et continua psalmorum decantatione, tandem sepultus est tertia die [(132) 1Kb] in cripta nova quam condiderat in [Col. 1395A] honorem beatae et gloriosae semper virginis Mariae. Cujus obsequium cum episcopus vix expleret, lacrimis et gemitu vocem ejus intercludente, incredibile videbitur posteris in quantos planctus omnes se suscitaverint, quantisque clamoribus dolori in commune satisfacerent.

54. (68.) Eo tandem sepulto, episcopus obtulit fratribus eligendi abbatis optionem, protestatus inde nolle recedere, nisi eis loco defuncti ordinaret patrem. Convenit in unam sententiam et fratrum electio et curialium attestatio et popularis acclamatio, donandam eamdem abbatiam Theoderico praeposito; quod licet ille videretur reniti, seque fateretur non convenire tantae assumptioni, adeo increvit semel emotus omnium favor [68 1Kb] , ut de re agenda nec ipsi [Col. 1395B] retractare liceret episcopo. Jamque donata abbatia quassans [69 1Kb] caput, cum prae admiratione familiaribus suis enuntiaret, tanti favoris clamorem timere se in posterum alicujus sinistri portenti fore. Sed neque ejus hanc enuntiationem eventus fefellit, et, ut suo loco dicetur, per accessum temporis quod verebatur accidit. Theodericus vero recedentem episcopum prosecutus, et ab eo ex more in abbatem consecratus, in Kalendis Septembris exceptus est a fratribus laetanter illi procedentibus. Quia ergo, ut ait quidam [(133) 1Kb] , difficile imperium retinetur, nisi eisdem artibus quibus et paratur: ipse adhuc rudis curae pastoralis, utpote eotenus assuetus providentiae exteriori, recordatus tandem quis fuerit quisve ex assumpto officio cogeretur jam fieri, nimirum invenit [Col. 1395C] se nimis imparem impositi sibi oneris; et qui videbatur prius quasi in plano firmiter stare, in praecipiti jam pede posito coepit apud se graviter titubare. Impos ergo suimet, vestigia sui praedecessoris licet utcumque conaretur prosequi, nullo modo tamen praevaluit assequi, et laxato paulatim rigore disciplinae, quo ille maxime viguit ad gloriam, dum se plus justo quibusque inclinaret quasi ad gratiam, in brevi devenit ad contemptum per familiaritatem nimiam. Volens denique amari ex benevolentia a quibus debuisset timeri ex honoris reverentia, dum quibusque indifferenter et inconsulte [70 1Kb] promitteret speranda quae conferre non poterat, ipsos etiam veteres amicos suos sibi gratis inimicabat; maxima [Col. 1395D] enim est pars beneficii, si cito negatur quod non dandum promittitur (MACROB. Sat. II, 7), et amicus ita debet haberi, ut putetur inimicus posse fieri. Unde cum inter eum et sibi commissos suscitaretur frequens dissensio, ad hoc usque prorupit eorum mutua Indignatio, ut, privato germinante inter eos odio, succresceret in posterum publica ipsius ecclesiae maxima confusio. Sed de hiis interim intermittendum.

[Col. 1396A] 55. (69.) Episcopus autem circa locum ex veteri pia consuetudine sollicitus, cum audiret a quibusdam quae gerebantur inter abbatem et fratres, et audita dissimulans nosse, eadem speraret corrigenda vel tempore vel ratione, idque minime proveniret, indignatus sibimet super tali ordinatione cum moerore gravi: Ecce, inquit, quod verebar accidit, ecce quam infelix exitus ex tam laetis initiis! Nec tamen abstitit, quin saepius locum reviseret, fratres corrigeret, res ecclesiae ne minuerentur attentius curaret, abbatem in quibus eum deprehendebat minus sufficere suo consilio et auxilio sustentaret. Cujus ille vivaci sedulitate refectus, a suo illo quo gravabatur apud se defectu coepit constantior haberi in hiis quae curanda susceperat, et quae prius ut [Col. 1396B] inexperta sub quadam lassitudine fastidiebat; unde ea quae erant ecclesiae non solum retinuit, sed et quaedam sua industria acquirere studuit.

56. (70.) Quidam nobilis Sigefridus cum uxore sua condixerunt sibi invisere ecclesiam beati Huberti gratia orationis; qui ab abbate honeste suscepti, ibidemque per triduum retenti, pro impensa sibi benevolentia inducti, allodium de Moroldiheis [(134) 1Kb] , quod erat eorum, ecclesiae obtulerunt, partim gratis donandum, partim ab eis emendum. Gavisus abbas se invenisse opportunitatem hujus acquisitionis, duodecim marcas argenti viro et uxori ejus antequam recederent appendit, et praedictam possessionem cum familia et omnibus ejus appenditiis ecclesiae in perpetuum legaliter donatam [Col. 1396C] optinuit.

57. (71.) Stephanus castellanus Montisacuti casatus erat ecclesiae, quantum ad filios et filias nullum habens heredem. Cujus hereditati cum nepotes illius inhiarent, abbas casamentum quod erat ecclesiae ab eodem Stephano redemit, et ante quinquennium mortis ejus redditum sibi infirmorum usibus deputavit. Aedificavit praeterea hospitalem domum ad susceptionem supervenientium peregrinorum et repausationem infirmorum pauperum, deputatis ibidem molendinis Caviniaci fisci ad usum illorum. Constituit etiam integram praebendam communi fratrum elemosinae quotidie addendam ad remedium animarum hujus congregationis specialiter destinatam.

[Col. 1396D] 58. (72.) Decima totius Amberlacensis fisci videlicet indominicationis, erat sua [71 1Kb] ecclesiae quae sita est in Ambra beati Petri apostoli, et hoc a tempore Beregisi abbatis, dono Pipini qui erat major domus Theoderici regis. Tempore autem Heinrici imperatoris cognomento Pii, cui heredem non habenti Conrardus in regnum successit, Cunegondis comitissa, quae fuerat unica Gozelonis comitis dominatoris [Col. 1397A] ejusdem fisci, Ottoni cuidam Saxonico nupsit, inter quos inhonesto divortio eveniente, quod non est nostrum renumerare, omne patrimonium Cunegundis lege palatina devenit in manum imperatoris. Henricus autem imperator filius Conrardi praedictum fiscum cum castro quod dicitur Rupes Seremanni duci Frederico mutuavit pro quibusdam ejus possessionibus, quae in Saxonia opportuniores erant sibi; sed et Cunegundis, apud ecclesiam beati Petri vel Huberti reclusa, coram altari sancti Martini satis continenter ibi vivens post longam poenitentiam in Christo quievit, et sepulta est juxta [72 1Kb] corpus patris sui Gozelonis. Quae adhuc superstes dum frequentaretur a duce Frederico gratia caritatis, ejus suggestione idem dux praedictam decimam ecclesiae [Col. 1397B] ex toto recognovit. Et quia erat vir veritatis et justitiae, pro dampno quod intellexit loco evenisse de eadem decima per memoratas dominorum commutationes, tradidit legaliter beato Huberto perpetuo habendum Montem Pincionis [(135) 1Kb] cum familia et omnibus appenditiis suis. Qui cum adhuc rudis antiquae et debitae consuetudinis cognosceret ex debito exsolvendas beato Huberto omnes primitias singularum ferarum annuae venationis totius silvae Arduennensis, tanta sollicitudine suo tempore solvere eas curavit, ut quadam vice cum venatoribus suis aprum monasterio deferentibus progressus, ipsemet humeris propriis ejusdem apri caput nobis videntibus ecclesiae inferret et ante altare beati Petri gratia [Col. 1397C] devotionis deponeret. Dux quoque Godefridus, cognomento Barbatus, quadam die cum ad hanc consuetudinem beato Huberto exsolvendam venatum isset, quinque cervos cepit cum uno lupo; ipsos quoque omnes cum coriis et capto lupo adhuc vivente transmisit nobis videntibus huic ecclesiae. Post mortem autem praedicti Frederici (an. 1065) Ida uxor ejus nupsit Alberto comiti Namucensi, iterumque praedicta decima coepit subduci ecclesiae, agentibus iniquis et fraudatoribus ministris, quasi fiducia immutatae dominationis. Ad hanc reclamandam abbas comitem ob uxorem ejus expetiit, et Lamberto majore rerum ordinem rationabiliter renumerante illis, quod suum erat ecclesia utriusque assensu recuperavit perpetuo habendum.

[Col. 1397D] 59. (73.) Apud Caviniacum fiscum curialis familia habebatur, quae olim ecclesiae acquisita cum ceteris popularibus, dominium ecclesiae quasi novum detrectans, servire ei dedignabatur. Unde Balduinum comitem Montensem, filium Richeldis, abbas Lamberto majore comitatus adiit, et ne insolentiam eorum adversus ecclesiam tueretur, ei rationabiliter suggessit. Comes relato consilio ad Idam uxorem suam aliosque fideles suos qui interfuerant gestis de [Col. 1398A] Caviniaco superius memoratis [(136) 1Kb] , eorum testimonio justam quidem causam abbatis recognovit; sed mandavit ei se velle honorari gratia ejusdem a se confirmandae recognitionis. Abbas illi decem marcas argenti condixit, eumque secum Tudiniacum [73 1Kb] castrum [(137) 1Kb] , quo tunc episcopus cum Godefrido duce morabatur, adduxit. In eorum praesentia Balduinus praedictam familiam curialem ecclesiae beati Huberti suam [(138) 1Kb] esse recognovit, et a se respectum eorum omnino removit, omnesque qui videbantur esse hujus contradictionis cum servis eorum et ancillis, cum possessionibus eorum et allodiis, facto ibi publice privilegio ei confirmavit; cui etiam cum sigillo episcopi suum quoque imprimi fecit.

[Col. 1398B] 60. Episcopo autem inferente duci, satis utilem fore ecclesiae beati Huberti acquisitionem hujus fisci, si quis etiam decimam ejus acquirere posset, quae erat ecclesiae Prumiensis, consultu et hortatu eorum concepit Theodericus abbas hoc idem negotium exequendi. Denique reversus, utrumque Lambertum Prumiam misit, et nichil eis vel dicendum vel agendum dictans, eventum rei pertemptandum commisit. Excepti honorabiliter a venerabili abbate Wulfranno, et ab eo familiariter per hebdomadam retenti, adeo virum suis affectabant facetiis, ut, quibusque suorum postpositis, illorum specialiter frueretur colloquiis. Et Lambertus quidem major, utpote qui ab adolescentia sua curiis fuerat assuetus, cum delectaret confabulantem sibi abbatem [Col. 1398C] palatinis salibus, junior vero prout erat illi dicendi locus breviter defloratos veterum annalium subinferret eventus, illud vel saepius exigebat abbas referendum sibi quasi ad gratiam jocunditatis, quomodo Papirius Praetextatus puer, ne senatus consultum proderet, matrem suam eluserit. (MACROB. Sat. I, 6.) Hic capitolium ingressus sub clamide patris latenter, indeque regressus, cum se quaerenti matri praesentasset, illa inter oscula interrogavit eum ubi tamdiu fuisset; quo respondente se cum patre in senatu fuisse, maternis argumentis coepit puero insistere, ut sibi referret quid secreti ibidem audisset. Puer pertaesus quaerentis fatigatione, cum omnino deliberasset apud se capitolii secreta non prodere, [Col. 1398D] adinvenit artificiose, senatum duas uxores unicuique viro decrevisse, idque in commune confirmandum crastina sessione quasi ad utilitatem rei publicae. Femina impatiens totius morae, cum trepidans domum egressa potentiores Urbis matronas suscitasset, factas paene in amentiam tali rumore, convenerunt in crastinum ante capitolium jam senatu consulente; ubi dum furore femineo conclamarent, ne sententiam sui hesterni decreti adversus eas senatus ingravaret, sed [Col. 1399A] potius unicuique feminae duos viros habendos decerneret, requirebant patres quae esset illa mulierum intemperies. Pavebant enim et mirabantur non parvae rei prodigium illam verecundi sexus impudicam insaniam. Tunc puer Papirius curiam ingressus publicum metum demit, et referens quomodo illi importuna mater institisset, et quid ipse matri insimulasset. Tunc senatores ingenium pueri exosculantes, honoris gratia Praetextatum cognominandum sanxerunt ob loquendi et tacendi prudentiam in [74 1Kb] aetatem praetextatam, causam quoque et ordinem rei. Sic derisa est impudentia feminei amoris et levitatis, et Papirio Praetextato, ut erat puer, dignitas adjudicata senatorii ordinis, aliis pueris ex tunc a senatu exclusis. Hiis illatis ad placitum abbatis prosequebatur Lambertus quae subsequuntur, [Col. 1399B] prout interveniebat ei opportunitas ad gratiam audientis. (CICERO, III, 9.) Narrante, inquit, Platone inducitur quidam Gyges in terrae hiatum magnis imbribus solutum, ibique offendit equum jacentem aeneum. Cujus apertis lateribus cum invenisset hominem mortuum quemdam, habentem in digito annulum aureum, abstraxit et induit illum, sicque ad pastores regios se recepit, cum esset unus eorum. Qui cum praedicti annuli paleam ad palmam convertens, ipse quoque omnes videns a nemine videretur, hujus miraculi solers factus, rege Lydorum interfecto cum quibusdam suis principibus, uxore ejus et regno est potitus.

61. (74.) Illud quoque, inquit, memorabile apud philosophos habetur de Dammone et Pythia, duobus [Col. 1399C] videlicet Pytagoreis, quorum alter a Dionysio Siciliensi tyranno dampnatus sententia capitali, petiit ab eo inducias domum suam disponendi. Tyrannus astutissimus, quod reperiri non posse existimavit, sponsorem qui pro se feriretur, si moram faceret, ab eo requisivit. Ille ut fidem faceret redeundi, vadem mortis suae socium obtulit constanti animo pro se, si non reverteretur, paratum mori. Ad diem intentatae mortis proscriptus rediit, cum socius jam decerneret pro socio libentissime mori. Ammiratus tyrannus amicitiam philosophis cariorem esse quam vitam, remissa sentententia condictae mortis, utrumque in amicitiam suam ascivit, quippe quos in tali periculo veros amicos probavit. Idem [75 1Kb] vero tyrannus licet multos punisset [Col. 1399D] injuste, unum tamen laudatur omnino juste punisse. Quidam enim aerarius perpendens eum delectari crucialibus hominum, existimavit illi deservire ad placitum, si furori ejus adinveniret alicujus novitatis tormentum. Formavit ergo et fudit bovem aeneum, eumque tyranno praesentavit quasi cujusdam jucunditatis spectaculum. Qui requisitus ab eo, ad quos usus talem machinam excogitasset, respondit artifex, illo intromittendos si quos cruciandos destinaret, accensoque desubtus rogo, mugitus illi quasi bovis per os ejusdem machinae reddituros. Ad [Col. 1400A] haec tyrannus: Â»Id ipsum, inquit, per te primum volo experiri, justumque michi videtur, ut prior patiaris quod aliis praeparasti.Â«---Deos quoque suos adeo irrisit, ut probaret eos magis contemptui quam esse alicujus venerationis; nam ingressus templum Jovis, amictum aureum quo simulacrum ejus velabatur jussit detrahi, et pro eo laneum reponi, cavillatus aureum in hyeme frigidum, in aestate onerosum. (CIC., N. D. III, 34.) Aesculapio etiam auream barbam velli praecepit, dicens inconveniens esse filium barbatum videri, cujus pater Apollo utpote quotidie renascens habebatur imberbis. Simulacris quoque tenentibus aureas pateras ademit, protestatus ab hominibus non debere despici quod illis offerebatur a Diis; (CIC., Tusc. V, 21.) aurum videlicet si malum esset, habere Deos [Col. 1400B] non debere, si vero bonum, illis potius convenire qui illo uti scirent. Idem cum a quodam philosopho beatificaretur eo quod ad nutum ejus suppeteret sibi tantae potestatis usus, eum ad convescendum eodem die invitavit, et praeter consuetudinem exquisitis divitiis convivium agendum instituit, in quo philosopho secum discumbenti nudatum gladium tenui filo super caput suspendi jussit. Philosophus videns gladium impendentem sibi exhorruit convivium, et imminente sibi periculo hujusmodi, gratiam convescendi tyranno qui se invitaverat omnino excusavit. Ad haec tyrannus: Â»Talis, inquit, securitatis est michi beatitudo, cujus me esse falso praedicasti, cum vel rota fortunae modo summa convolvat [76 1Kb] infimis, vel ipsa mors omnibus imminens nulli parcere velit.Â« (VAL. MAX., III, 3. Ext. [Col. 1400C] 1.) Legitur, Alexandro sacrificante, puerum qui ei ignem accendebat carbonem unum in brachio excepisse, adustoque corpore immobilem permansisse, nec dolorem vel gemitum signo aliquo vel motu prodidisse. Tanta fuit in puero reverentia disciplinae, ut religio vinceret sensum naturae. Diogenes Cynicus in dolio recumbebat, quod quasi ad habitandum sibi sufficiens praetorii nomine honorabat. Egerat vero ut idem dolium cum sole verteretur, ejusque conversione vitabat refrigerandus solem in aestate, et eum calefiendus captabat in hyeme. (Cf. ib., IV, 3. Ext. 4. CIC., Tusc. V, 32.) Quem cum praeteriens Alexander Magnus praeter optimatum suorum extimationem inclinata majestate regia reviseret, adstitit Diogeni in [Col. 1400D] praetorio suo captanti hyemalem solem. Quo salutato officiosissime: Â»Interim, inquit Diogenes, dum loqueris ne obstes michi a sole, neque submoveas michi ministrantem calorem, quem ipse non potes dare.Â« Ad haec Alexander se a philosopho parvipensum subridens, et conversus ad principes sibi obsequentes: Â»Videte, inquit, beluam quae totum mundum habet sub pedibus, quem nos tanto labore quaerimus.Â« Cui cum regio munere vestes paene nudo proferret, abjecit eas Diogenes, asserens natum cum divitiis cui quod habet sufficit. (MACROB. Sat. I, 11.) Hic a barbaris ex [Col. 1401A] libertate in servitutem venum ierat; quem cum emere vellet Xeniades Chorintius, et quid artificii nosset percunctaretur: Â»Novi, inquit Diogenes, hominibus liberis imperare.Â« Miratus Xeniades responsum ejus, emptum emisit manu, filiosque suos ei tradens: Â»Accipe, inquit, liberos meos quibus imperes.Â«---Idem [(139) 1Kb] Alexander cum ad Brachmanas pertransiens eandem gentem longe ante didicisset adeo cohiberi naturali lege, ut publice philosophantes studio virtutum vitia nescirent, et maxime impudicitiam et cupiditatem, praesentavit se satis reverenter Dydimo principi ejusdem provinciae. Quem Dydimus regaliter excipiens admonuit, ut futura die interesset auditorio cujusdam inter duos vicinos justitiae. Locato in crastinum judicio, sedit cum Dydimo Alexander cum frequentia populari, [Col. 1401B] affuerunt et duo vicini, quorum causa erat ejusmodi. Alter alteri agrum vendiderat, quem dum emptor excoleret, in eo thesaurum invenerat. Mox ad venditorem agri recurrens, hortabatur ut thesaurum suum reciperet, cum nichil sibi praeter agrum vendidisset. Venditor econtra causabatur illum jam non suum esse thesaurum, quia vendito agro eliminaverat a se etiam agri proventum. Alexander miratus liberam totius cupiditatis contentionem: Â»Hujusmodi, inquit, nulla esset in regno meo agenda disceptatio, quia omne inventum publici juris vindicaret violenter exactio.Â« Ad haec Dydimus interrogavit eum, utrum verum natura communes ibidem proferret copias? Respondente Alexandro: Â»Etiam copiosissimas,Â« subintulit [Col. 1401C] Dydimus: Â»Haec quidem dona creatoris licet alendis ibi provenirent creaturis, scirent profecto homines tantae injustitiae et cupiditatis illa non suis modo debita meritis, sed in eadem terra subsistentibus vel volatilibus vel bestiis [77 1Kb] .Â«

62. Hannibal Carthaginensis apud regem Antiochum profugus, facetissime cavillatus est. (Ib. II, 2.) Ejusmodi cavillatio sic est. Ostentabat Antiochus in campo ingentes copias, quas bellum populo Romano facturus comparaverat. Convertebat exercitum insignibus argenteis et aureis florentem, inducebat currus cum falcibus et elephantos cum turribus, equos cum miris frenis et ephipiis, cum monilibus et phaleris. Rex tanto exercitu tamque ornato elatus, Hannibalem [78 1Kb] compellens: Â»Putasne, inquit, satis esse Romanis [Col. 1401D] haec omnia?Â« Tunc Poenus eludens ignaviam imbellium militum pretiumque armorum: Â»Plane, ille inquit, satis esse haec credo Romanis, etsi sint avarissimi.Â« Et hoc satis non solum lepide, sed et acerbe dictum. Rex de numero exercitus et de aequiparatione quaesierat, ille respondit de praeda.---(Ib., c. 3.) In Caesarem quoque mordacitas Ciceronis hoc [Col. 1402A] modo dentem strinxit. Nam post victoriam Caesaris interrogatus, cur in electione partis errasset, respondit: Â»Praecinctura ejus me decepit:Â« jocatus in Caesarem qui ita toga praecingebatur, ut trahendo laciniam incedendo velut mollis videretur. De quo Sylla providus dixit Pompeio, cavendum a puero illo. (Ib., II, 3.) Idem Cicero cum apud Damasippum coenaret, et ille mediocri vino apposito diceret: Â»Bibite Phalernum hoc, est enim annorum quadraginta.Â« Â»Bene, inquit ille, aetatem refert [79 1Kb] .Â« Idem cum generum suum exiguae staturae hominem longo gladio accinctum vidisset: Â»Quis, inquit, generum meum alligavit ad gladium?Â« Sed neque fratri suo in mordacitate pepercit. Erat et ipse parvae staturae; cujus imaginem cum vidisset clypeatam ingentibus lineamentis usque ad [Col. 1402B] pectus: Â»Frater, inquit, meus dimidius major est quam totus.Â« In consulatu quoque Vaticinii [80 1Kb] quem paucis diebus gessit, hoc modo risit: Â»Magnum, inquit, ostentatum [81 1Kb] accidit in anno Vaticinii, in quo nec bruma nec ver nec aestas nec autumnus fuit.Â«---(Ib., c. 4.) Audivit Caesar Augustus inter pueros quos Herodes a bimatu et infra jusserat occidere, suum quoque filium interisse, et dixit: Â»Mallem Herodis esse porcus quam filius.Â« Idem Caesar sublimis Actiaca victoria revertebatur; occurrit ei inter gratulantes quidam corvum tenens quem instituebat dicere: Â»Ave, Caesar victor imperator.Â« Miratus Caesar officiosam avem, viginti milibus nummis emit. Socius opificis, ad quem nichil ex illa liberalitate pervenerat [82 1Kb] , affirmavit Caesari [Col. 1402C] illum et alium habere, quem ut afferre cogeretur rogavit; allatus corvus verba quae didicerat expressit: Â»Ave, victor imperator Anthoni.Â« Nihil Caesar exasperatus satis duxit [83 1Kb] jubere illum dividere donativum cum contubernali. Salutatus similiter a psittaco, emi eum jussit. Idem miratus in pica, hanc quoque redemit. Exemplum hoc pauperem sutorem sollicitavit, ut corvum institueret ad parem salutationem; qui impensa exhaustus, saepe ad avem non respondentem dicere solebat: Â»Opera et impensa periit.Â« Aliquando tamen corvus coepit dicere dictatam salutationem. Hac audita transiit Augustus, respondens: Â»Salutatorum talium satis domi habeo.Â« Superfuit corvo memoria, ut et illa quibus dominum querentem solebat audire subtexeret: Â»Opera et impensa periit.Â« Ad [Col. 1402D] quod Caesar risit, emique avem jussit, quanti nullam adhuc emerat.---Solebat descendenti a palatio Caesari aliquod honorificum epigramma porrigere Graeculus; id cum frustra saepe fecisset, rursus cum idem facturum vidisset Augustus, breve sua manu in charta exaravit Graecum epigramma, pergentique deinde ad se in obviam misit Graeculo. Ille legendo laudare et mirari [Col. 1403A] tam voce quam vultu; cumque Caesar accessisset ad sellam, Graeculus demissa manu in pauperem fundam paucos denarios protulit quos principi daret, dicens: Â»Non secundum factum tuum [(140) 13Kb] , Auguste, quia si plus haberem, plus darem.Â« Secuto omnium risu, dispensatorem Caesar vocavit, et sestertia centum milia Graeculo numerari jussit.---Veteranus quidam cum die indicto sibi respondendi juris periclitaretur, accessit in publico ad Caesarem, rogavitque ut sibi adesset. Ille advocatum quem ex comitatu suo eligendum putaverat, sine mora dedit, commendavitque ei litigatorem. Exclamavit ingenti [84 1Kb] voce veteranus: Â»At non ego, Caesar, te periclitante in Actiaco bello vicarium quaesivi, sed pro te pugnavi;Â« detexitque impressas cicatrices, et erubuit Caesar, venitque in advocationem, [Col. 1403B] ut qui verebatur non tantum superbus sed etiam ingratus videri; in maxima enim potentia minima [85 1Kb] debet esse licentia, quia quod apud minores reputatur pro negligentia, apud potentes habetur pro superbia.---(MACR., II, 7.) Laberium quendam asperae libertatis Romanum militem Caesar quingentis milibus invitavit ut prodiret in scenam [86 1Kb] et ageret mimos [87 1Kb] quos contra alios scriptitando devotabat [88 1Kb] . Sed potestas non solum si invitet, sed etiam si supplicet, cogit; unde et Laberius a Caesare se coactum testatus [89 1Kb] sic respondit: Â»Necessitas cujus cursus transversi impetum voluerunt multi effugere, pauci potuerunt. Quem nulla ambitio, nulla unquam largitio movere potuit in juventa de statu [90 1Kb] viri excellentis, mente demente concita bis trigenis annis actis sine [Col. 1403C] nota hodie fortuna immoderata in bono atque malo floris cacumen nostrae famae frangere, et satisfacere populo non me deicit. Ita me vetustas annorum ut hedera serpens vires arboreas necat.Â« In ipsa autem actione subinde quo poterat habitu velut flagris caesus praeripientique se [91 1Kb] similis exclamabat super inducto sibi quodam juvene Syro nomine Publio: Â»Porro, Quirites, inquit, libertatem perdimus,Â« et paulo post protenso digito ante Caesarem discurrens adiciebat: Â»Necesse est multos timeat quem multi timent.Â« Quo dicto universi oculos et ora ad solum Caesarem convertunt, notantes impotentiam ejus hac dicacitate lapidatam. Caesar tamen furorem in publicum vertit favorem, palmam Publio et annulum aureum donans [Col. 1403D] Laberio. Tunc Publius ad Laberium recedentem ait: Â»Quicum [92 1Kb] contendisti scriptor, hunc spectator subleva.Â« Sed Laberius novo mimo hos versus subjecit:

Â»Non possunt primi esse omnes omni tempore.
[Col. 1404A] Summum ad gradum cum claritatis veneris,
Consistes aegre, et citius quam descendas decides
Cecidi ego, cadet qui sequitur, laus est publica.
Beneficium dando accipit qui digno dedit.
Feras, non culpes, mutari [93 1Kb] quod non potest.
Cui plus licet quam par est, plus vult quam licet.
Comes facundus in via pro vehiculo est.
Frugalitas miseria est rumoris boni.
Heredis [94 1Kb] fletus sub persona risus est.
Furor fit laesa saepius patientia.

Improbe

Neptunum accusat qui iterum [95 1Kb] naufragium facit.
Nimium altercando veritas amittitur.
Pars beneficii est quod petitur si cito neges.
Ita amicum habeas posse ut fieri inimicum hunc putes.
Veterem ferendo injuriam invites novam.
Nunquam periculum sine periculo vincitur.
Nihil magis duci convenire quam de omnibus cogitare.Â«

[Col. 1404B] 33. (75.) Hiis et hujusmodi salibus abbas jam pronior ad gratiam factus, requisivit secretius quae fuerit causa eorum ad se adventus. At illi aperuerunt quod habebant in mandatis consilium episcopi et ducis, expostulationem quoque ecclesiae beati Huberti pro mutuanda sibi ecclesia Caviniacensi. Requirente vero abbate quam vicissitudinem hujus mutationis conferrent, responderunt illi ecclesiam videlicet Melsinensem [(141) 1Kb] cum uno manso terrae in confinio Vilantiae, quae pro situ positionis erat commodior ecclesiae Prumiensi [(142) 1Kb] , sicut et Caviniacensis foret utilior ecclesiae beati Huberti. Quaestionis hujus negotium cum retulisset abbas ad audientiam et consilium fratrum, communi eorum [Col. 1404C] sententia decrevit quod quaerebatur concedendum. Ut ergo rei diffinitione legatio rata constaret, condicta est dies qua utriusque ecclesiae abbates cum advocatis suis ad eam determinandam et confirmandam convenirent. Statuta die dux Godefridus cum Theoderico abbate Prumiam venit, et evocatus ab abbate Wulfranno comes Bertoldus [(143) 1Kb] adfuit; sicque in publica praesentia, et communi consensu fratrum, multorum quoque regni optimatum cum praedictis principibus collectorum, traducta [96 1Kb] et manumissa sed et adstipulata est legaliter per manus abbatum et advocatorum conditio inter utramque ecclesiam praedictae commutationis, anno 1083.

64. (76.) Rogerus Maceriensis, vivente adhuc domno Theoderico abbate majore, consensu filii [Col. 1404D] sui Godefridi donaverat beato Huberto quicquid habebat in Chevugio pro habenda apud eum sepultura animaequae suae consequendo remedio. Post quadriennium hujus donationis, Rogero jam [Col. 1405A] defuncto et ut petierat ibidem sepulto, Rodulfus abbas Mosomensis [(144) 1Kb] suggessit Raginoldo [97 1Kb] Remorum pontifici, eumdem Rogerum praedictam elemosinam [98 1Kb] promisisse olim ecclesiae Mosomensi, ejusque convenire justiciae et honori ut promissam attraheret abbatiae sui juris. Credidit pontifex abbati, et quicquid in territorio Remensi suum erat ecclesiae beati Huberti, ei violenter interdixit, nisi sibi recognosceret quod reclamabat ecclesia Mosomensis. Tali compulsus necessitate abbas ad archiepiscopum venit, assumptoque Lamberto priore ab ecclesia sancti Remigii, ab eo requisivit, cur sua beato Huberto sic interdixit. Reginoldus ut erat tenax coeptae semel sententiae, et maxime in quibus videbatur sibi super posse, tum etiam quia [Col. 1405B] parum contra avaritiam consuluerat, in quibuscumque aliquod commodum sperabat, hujus disceptationis judicium decrevit referendum ad concilium episcoporum quod in proximo praefixerat Suessionis civitate agendum. Abbas ad concilium venit, deducens secum Godefridum filium praedicti Rogeri, paratum sibi disrationare legaliter elemosinam patris sui. Et cum inter cetera res quoque abbatis ventilaretur in concilio, haec inde sententia publice determinata est episcoporum judicio. De altaribus Remensis ecclesiae quae acquisierat ecclesia beati Huberti, Remorum pontificem posse licenter implacitare abbatem; de fundis vero abbatiae non ei quicquam [99 1Kb] respondendum, nisi in audientia Leodiensis ecclesiae, ad quam eadem abbatia pertineret, [Col. 1405C] cum ex decreto canonum constet nemini licere in alienam messem manum mittere. Sic res abbatis absoluta est judicio episcoporum. Bene autem conscius infensum sibi Raginoldum, eo quod unde [100 1Kb] sperabat nullum sibi proveniret commodum, adeo eum complacavit [101 1Kb] convenientibus exeniis, ut altare de Bedols, firmato, privilegio et exclusa in perpetuum persona, optineret donatum ecclesiae Pirensi [(145) 1Kb] (an. 1087).

65. (77.) Rogerus quoque Porcensium comes ante ipsum Porcense castrum [(146) 1Kb] trans fluvium Axonam ecclesiam in honore beati Thietboldi aedificare coeperat, ibique deputatis quibusdam rerum suarum possessionibus, quae in privilegio ejusdem ecclesiae renumerantur, coenobium alicujus magni nominis, [Col. 1405D] ut erat magnanimus, extruere meditabatur. Sed a suis proditus, et in captione dehonestatus, cum se non posse prosequi quod nimis distulerat videret, taedio quoque nimio affectus dehonestationis suae, filiam suam Sibillam Godefrido filio Alberti comitis [Col. 1406A] Namucensis uxorem dedit, ipsumque Porcensem comitatum cum omnibus quae erant sui juris, patri et filio maxima pretii summa ab eis accepta vendidit; quorum consensu unanimi et dono legali cellam praedictam beati Tietboldi Theodericus abbas ecclesiae beati Huberti et beati Petri perpetuo habendam optinuit, suosque monachos ibi constituit, firmato inde publice privilegio in archivo pontificali ecclesiae Remensis, recognoscente illud et signante archiepiscopo Raginoldo cum clericis beatae Mariae semper virginis [(147) 1Kb] .

66. (78.) Cellam etiam Cunensem [(148) 1Kb] , quae est in honore beati Michaelis archangeli, cum omnibus appenditiis suis, scilicet denominatis in privilegio ejusdem ecclesiae, subjectis illi ecclesiis, decimis, [Col. 1406B] familia, terris cultis et incultis, pratis, silvis, vineis, aquis, molendinis, piscaturis, furnis, legali Galteri et fratris ejus Dodonis dono et uxoris ejus Hawidis filiae Arnulfi comitis [(149) 1Kb] ecclesiae beati Petri et beati Huberti perpetuo hahendam acquisivit. Ubi consensu Engelberti Trevirensis archiepiscopi locatis monachis Robertum monachum optimae habitudinis, olim autem clericum majoris ecclesiae Virdunensis, praepositum constituit; cujus industria eumdem locum possessionibus et aedificiis ampliavit.

67. (79.) Boso, abbas sancti Agerici, vir admodum optimae religionis, morabatur Jupiliae cum episcopo suo Theoderico Virdunensi [(150) 1Kb] . Ibi infirmatus, cum se praesentiret moriturum omnimodis precibus [Col. 1406C] exegit a suis, ad sanctum Hubertum se referendum ibique sepeliendum. Prosequentibus autem quibusdam nobilioribus castri Hoiensis---fuerat enim inde bene natus, nepos videlicet Bosonis archidiaconi longe supra memorati---sepultus est in ecclesia honorifice ad dextram altaris beati protomartyris Stephani, deserviente ejus exequiis qui tunc morabatur ibidem domno Henrico pontifice Leodiensi. Ex ejus parentum jure hereditario provenerunt huic ecclesiae duae mansiones viginti librarum in Hoiensi foro.

68. (80.) Henricus episcopus ut erat vir tuendae virtutis, Obertum quemdam praepositum ecclesiae sanctae Crucis criminibus convictum de civitate decreverat omnimodo [102 1Kb] exturbandum. Ille vero proripiens [Col. 1406D] se ad Berengerum abbatem sancti Laurentii venit, et apud eum tam diu latuit, donec eo suffragante in gratiam episcopi rediit. Sed non multo post collectis rebus suis, Henricum regem adiit, qui a Gregorio papa per decennium excommunicatus, quibus [Col. 1407A] poterat expeditionibus Romanam ecclesiam persequebatur. Obsessa enim et capta Urbe Gregorium papam fugaverat, eoque superstite Guibertum Ravennatem loco ejus substituerat, qui et ipse jam diu excommunicatus sedem apostolicam temerarius invadere praesumpserat. Decedente autem Gregorio apud Beneventum, cardinales Romanae ecclesiae Odonem Hostiensem episcopum, civibus religiosioribus consentientibus, pro eo in sede apostolica substituerunt [(151) 1Kb] , quem olim Remensem clericum et postea Cluniacensem monachum Urbanum papam censeri judicaverunt. Sic sacerdotio et regno dissidente, licet generaliter in mundo sancta ecclesia periclitaretur, specialius tamen Henrico insistente vexabatur, dum pontifices postposita justitia [Col. 1407B] sibi faventes, vel Urbano subtraherent [103 1Kb] vel Guiberto attraherent [103 1Kb] . Sub tali dissentione ecclesiastica languente justitia, praeter cetera virtutum dispendia, simoniaca haeresis passim invaluerat, dum modo quos excommunicabat Urbanus Guibertus absolveret, et Guiberti desertores Urbanus colligeret. Interea adhuc superstite Henrico pontifice, Obertus morabatur cum principe, et honoratum secum delatis muneribus, prout poterat, ambiebat obsequiis et favoribus alicujus honoris ab eo abstrahendi optentis.

69. (81.) Anno autem Verbi incarnati 1091 (Mai. 31.), suae vero ordinationis 16, dominus Henricus hominem exuit; in dampnum gloriae Leodiensis et [Col. 1407C] maximo dispendio nostrae quam specialius colebat solitudinis. Cujus vix audita Obertus morte, sine electione ecclesiastica de manu regis episcopatum extorsit, cum maximis pactis praemiis, tamen etiam fidelitatem illi faciens interpositione jurisjurandi [104 1Kb] .

70. (82.) Contulerant se ad eumdem principem duo quondam pseudoabbates, Guolbodo sancti Laurentii et Leupo sancti Trudonis, quos convictos et excommunicatos, criminibus probatis, dominus Henricus ab episcopio Leodiensi expulerat [105 1Kb] . Hii audita ejus morte adducti in spem recuperandi honoris, et ipsi pacti sunt pecuniam principi. Obertus quoque restitutionem eorum ad gratiam ejus juravit, illos quoque secum Leodium deduxit (an. 1091, Dec). Dissimulavit tamen interim quae intenderet [Col. 1407D] agere, donec consecratus Coloniae (an. 1092, Feb. 1) fidentior esset in malignitatis exercendae [106 1Kb] . In eadem autem die reversionis suae mandavit Berengero abbati, ut sine dilatione ab ecclesia sancti Laurentii discederet, et Guolbodoni abbatiam libere habendam relinqueret. Berengerus ne irrationabiliter culparetur abjecisse ecclesiam quam legaliter susceperat regendam, in crastinum Oberto se praesentavit, causatus publice coram melioribus civitatis, nimis [Col. 1408A] injuste se praegravari, sine judicio justitiam violenter opprimi, divinam quidem vel dispositionem vel permissionem placere sibi, velle tamen ab eis censeri, si sic mereretur tractari. Succlamantibus quibusque et hoc nimis injuriosum esse, nec tale quid illum pati debere, respondit Obertus id ipsum se bene recognoscere, sed praeceptum domini sui non esse praetereundum sibi, quod sive justum sive injustum illi juraverat exequendum. Ad haec Berengerus constantior: Sine magno dolore, inquit, relinquitur, quod non cum magno amore possidetur. Sic digrediens tulit secum baculum quem tenebat pastoralem, attestantibus quibusque, ipso quoque Oberto, hunc illi juste convenire; et assumptis secum fratribus quos placuit sibi, secessit ad ecclesiam beati Huberti, [Col. 1408B] quam plane recognoscebat matrem conversionis et professionis suae. Ibi gratanter exceptus, cum illatam non solum sibi injuriam referret, sed etiam publicas exordinationes, quas Obertus temere exercebat, cum Theoderico abbate et fratribus conferret---scilicet quod de manu excommunicati sine legitima electione et pacta pecunia episcopatum arripuisset, quod se sic ejecto et Guolbodoni deposito justitiam prodidisset, quod abbatiam Florinensem Gisleberto Hasteriensi [(152) 1Kb] praeposito et Broniensem cuidam Guiremundo sancti Jacobi monacho taxato publice pretio vendidisset, quod hactenus liberam et gloriosam sanctae Mariae sanctique Lamberti ecclesiam sic infecisset---tantam adversus Obertum [Col. 1408C] suscitavit eorum indignationem, ut communi consensu quasi excommunicato probabiliter non amodo communicandum censerent. Ad haec Berengerus timens eidem ecclesiae pro periculo temporis, ipsius etiam abbatis retractans simplicitatem insufficientem huic tantae defensioni, subjunxit neminem inquinari, nisi ex consensu mentis; se quidem violenter expulsum, et ideo alias sibi secedendum: ipsi cum pace loco suo persisterent, neque inimicitias temere aliquas in se suscitarent, cum ad hoc nemo eos adhuc impelleret; caverent omnino ne inconsultius tale quid inciperent, quod quandoque eis incepisse poeniteret, respondit abbas se quoque sui et suorum esse sollicitum, malle se Obertum offendere quam Deum; si quis esset Domini, perseveraret ei [Col. 1408D] vel in loco persistens vel de loco secum exiens. Firmata ergo communiter hujusmodi sententia, Theodericus assumpto secum Berengero secessit in Franciam, et cum Raginaldum Remorum pontificem de eventu rerum consulendum expeterent, ille privatim Ambianensem pontificem Iheruinum praemittens, mandavit venientibus ne se ei praesentarent, quia nullo modo vel in verbo vel in osculo eis communicaret, nisi culpam suam fatentes praemissus ad eos [Col. 1409A] episcopus a Wibertina haeresi et Oberti communione absolveret. Illi per talem invectionem cum jam certiores fierent sententiae suae, absoluti per Iheruinum, excepti sunt venerabiliter a Raginaldo pontifice; a quo consolati et confirmati, ut persisterent tuendae veritati, diverterunt ad cellam Eberneicortis. Hanc Theodericus Berengero accommodavit, ut ibidem remaneret cum suis, donec per accessum temporis expectaret finem rei, sicque Cumensem cellam moraturus ibi expetiit. Interea Berengerus criminationibus [107 1Kb] infamare, vitae et moribus ejus derogare, tam male se ab eo tractatum continuis querimoniis deplorare, non eum ex pontificatu honoratum, sed pontificatum ex eo dehonestatum declamare. Nec latuit Obertum haec illorum sententia, et suae publicae [Col. 1409B] criminationis infamia, quam licet dissimulatam sua sibi etiam attestabatur conscientia. Decrevit igitur se vindicare, sed ne id videretur inconsulte fecisse, evocavit consulendos, quos sibi vel praemiis vel promissionibus effecerat fideliores amicos. Convenerunt etiam quos ordinaverat et restituerat abbates, scilicet Guolbodo sancti Laurentii, Leupo sancti Trudonis, Gislebertus Florinensis, Guarmundus Broniensis, Theodericum abbatem condempnare parati, cum ipsi dampnabiles ex decreto canonum, nullam haberent auctoritatem judicandi. Ne tamen soli viderentur praecipitasse sententiam alicujus temeritatis, habito consilio cum archidiaconis, decreverunt legitimis evocationibus abbatem prosequendum, [Col. 1409C] et nisi infra terminos earum se repraesentaret ad episcopale judicium, illum juste excommunicandum, aut omnino deponendum. Interim Obertus furere, et in abbatem indignari, et unde illi tanta constantia contra Leodiensem episcopum demirari, eiciendos ex loco monachos et militibus suis abbatiam dispertiendam minari. Missi sunt ab eo ad monasterium Godiscalcus abbas Hasteriensis et Guarmundus Broniensis, ut fratribus hoc periculum enuntiarent, et sic a sententia revellerent, et errori suo hujus timoris impulsu inclinarent. Fratribus constanter persistentibus, et illis communicare vel in respondendo nolentibus, populares quique, audita hujusmodi comminatione, abbatem et monachos querebantur insanire, in confusionem [Col. 1409D] abbatiae novis et inauditis deliramentis ab episcopo Leodiensi dissentire, eos poenas hujus dissensionis luituros, nec se amplius vel ecclesiae vel illis deservituros, nisi hujus novitatis utrimque sopiretur contentio. Abbas tot infestationibus et questibus permotus, cum ab omnibus quasi fugitivus argueretur, decrevit se obiciendum periculo, et praeter spem omnium venit Leodium, Dei confisus auxilio. Miratus advenisse, repraesentavit se auditorio adversariorum condicta die. Igitur personata quaestione in vice Oberti, culpatus est abbas Theodericus criminibus denominatis, videlicet papam Urbanum et Raginaldum Remorum pontificem in consiliis suis [Col. 1410A] adhibuisse [108 1Kb] , imperatorem dominum suum et se ejus episcopum suo instinctu excommunicasse, et per hoc excommunicatum eum probare, quod se suosque ab ejus subtraheret communione; itemque fratres suos ab ordinibus ejus prohibuisse. Insuper Berengerum publicum praeconem suae infamiae ad ejus injuriam retinuisse.

Abbas accepto loco consulendi sibi, cum advocasset quos noverat sanioris consilii, de criminibus objectis bona conscientia pro se satisfacturus respondit, videlicet nec imperatorem nec episcopum excommunicandos quaesisse ullo modo, nec excommunicatos se velle probare. Fratres suos ab ordininibus ejus se prohibuisse, quia ordinati sufficerent officiis ecclesiae. Berengerum abbatem post tantum [Col. 1410B] praejudicium et violentiam ad matrem suam ecclesiam confugientem non se debuisse abicere, praesertim cum praecipiat apostolus necessitatibus sanctorum communicare. Judicio eorum se paratum committere, si quid in hiis omnibus videretur alicui peccasse. Relatis per Henricum archidiaconum excusationibus singulis, cum obiceretur abbati quomodo fidem faceret dictis, habito iterum consilio, ad hoc usque ventilata est sententia hujusmodi judicii, ut quia monachicus ordo erat vocationis apostolicae, ex evangelica auctoritate sufficeret excusando abbati Est et Non (Matth. V, 37) dixisse, interdicente Domino omnino non jurare, et si quid abundantius esset hiis, a malo esse. Indignatus [Col. 1410C] Obertus post tot sui ipsius contumelias, post tot suae animositatis minas provenisse abbati tam facilem evadendi viam, mandavit ei, gratiam episcopi Leodiensis semper esse necessariam abbati sancti Huberti, elaboraret eam sibi ad praesens maximis exeniis acquirere, cum necdum quicquam servitii videretur fecisse. Ad haec abbas sibi bene conscius et longe alterius gloriae cupidus respondit, Leodiensi episcopo non defuturum servitium abbatiae; sub hac dissentione extenuatas res ecclesiae nec sibi nec fratribus vel ad usum vivendi eas sufficere. Inde cum tandem post multas fatigationes dimissus ad monasterium redisset, gravissimum a fratribus pertulit scandalum, existimatus illis communicasse quibus ipsi salva fide destinaverant non communicandum. [Col. 1410D] Sed cum certius probarent id eum non fecisse, decreverunt, ut assumptis de fratribus quos vellet, loco et tempori cederet, et meliora ornamenta ecclesiae secum eveheret perque remotiores cellas transponeret, ne ea superveniens Obertus violenter diriperet. Respondente abbate nolle se communi periculo deesse, graviora esse mala quae singulariter timentur quam quae pariter perferuntur, fratribus quoque subjungentibus, se magis illi timere quam sibi, qui ut privati episcopo nichil deberent, cessit tandem eorum consilio acquiescere, Lambertumque majorem et Wiredum pro defensione fidei se ultro ingerentes secum eduxit. Evectis quoque [Col. 1411A] secum melioribus ecclesiae ornamentis ad cellam suam, quae tutior erat, in Cunensi castro moraturus ibi secessit; et accepta fide cum obsidibus a Dodone praedicti castri domino de ornamentis reddendis ecclesiae, quicquid de se eveniret, non multo post assumptis hiis qui secum venerant, et Roberto ipsius cellae priore, Berengerum abbatem visitare voluit, et veniens urbem Remensem, illum apud sanctum Remigium invenit. Berengerus eum qui se gratia caritatis visitabat exhorruit quasi jam apostatam factum, ne ab eo contaminaretur vitavit. Sic inter utrumque orta dissensione, indignabatur abbas sic sine causa sibi permutatum, quem sperabat unanimem amicum. Discredebat se illi Berengerus credere, quem credebat excommunicatis communicasse, [Col. 1411B] paratus etiam cum suis recedere, si cellam sibi praestitam ille vellet accedere. Sed intercurrente ratione cum probaret abbatem extimationis suae esse minime, regratiati Eberneicortem discesserunt, ibique fratres graviter scandalizatos de praefatae communionis calumpnia invenerunt. Quibus cum satisfieret, non sic rem se habere, vix duo eorum satisfactioni huic potuerunt attrahi, Lambertus scilicet et Heribrannus monachi sancti Laurentii, quibus adeo tunc erat exosum nomen Oberti, ut eo audito, vel in colloquio communi, nullo modo se continerent a sputo indignationis. Unus tamen eorum, videlicet Lambertus, non multo post victus cupiditate ambitionis, ordinatus est ab eodem Oberto [Col. 1411C] abbas Florinensis, sed post annum recordatus, a loco eodem privatus recessit. Convenerant ad eamdem cellam tam ex nostris quam ex fratribus sancti Laurentii ad 25 monachos, qui tanta honestate se agebant tamque ordinata religione, ut Raginaldus Remorum pontifex et Helinandus praesul Laudunensium, afflati bonae opinionis eorum odore, certatim eis vitae necessaria subministrarent; abbas quoque Berengerus elaborabat eorum inter quos deveniebat, adeo se conformare moribus, ut in brevi fieret omnium karissimus, et comes Ebalus [(153) 1Kb] , communis aliorum tyrannus haberetur illi mitis et humanus. Qui eodem tempore, suggerente uxore sua Sibilla, tertiam partem decimae Eberneicortis ecclesiae dedit, et pratum quod dicitur Regis legali auctoritate eidem loco [Col. 1411D] habendum perpetuo confirmavit. Manasses etiam praepositus ecclesiae Remensis tanta eum collegerat affectione, ut saepius evocatum per biduum aut triduum secum manere compelleret, et ad abbatiam [Col. 1412A] sancti Remigii habendam post abbatem Henricum promovendum destinaret; quod et post archiepiscopus factus fecisset, nisi ille ad abbatiam suam revocatus Leodium redisset.

71. (83.) Interea Metensis ecclesia viduata Herimanno venerabili pontifice, elegit sibi episcopum ordinandum Burchardum praepositum Treverensis ecclesiae [(154) 1Kb] . Qui sine consensu Henrici regis in civitate susceptus, cum a Treverensi pontifice benedici vitaret, eo quod ille Wiberto, ipse vero Urbano consentiret, evocavit ad se consecrandum Hugonem archiepiscopum Lugdunensium et legatum ecclesiae Romanae. Hugo ut erat devotus catholicae fidei, Mediomatricum intrepidus accessit (an. 1093, Mart.), quinque comitatus episcopis, [Col. 1412B] Constantiensi [(155) 1Kb] , Madasconensi [109 1Kb] , Lingonensi, Tullensi, Virdunensi, Jeronta quoque abbate Divionensi, qui olim audita desolatione ecclesiae nostrae, scripserat ei epistolam hanc consolationis suae Theoderico abbati de sancto Huberto, viro Dei gratia religione venerando, et toti congregationi sub eodem patre Deo militanti, Jerunta Divionis abbas et sancti Benigni tota congregatio spiritum Moysi in Pharaonem et in omnes servos ejus. Moyses verus Altissimi servus maluit veritatem profiteri et affici cum populo Dei tribulatione, quam mendatio consentiens, filius filiae Pharaonis appellari. Johannes baptista, cujus dextera sanctissimum caput salvatoris tangere meruit, sic propugnator et amicus veritatis extitit, ut potius [Col. 1412C] eligeret carceris squallorem et capitis obtruncationem, quam in faciem iniqui regis sileret, et nefandis ejus nuptiis legis frenis et justitiae armatura [110 1Kb] non obviaret. Johannes evangelista de fonte Salvatoris ebrius et apud diligentem omnes dilectione praecipuus, senilibus membris fomentum balnei noluit adhibere, quoniam inter balneantes haereticum Cherintum conspexit residere [(156) 1Kb] , credens illi nichil esse publicum, qui perfidia sua se subtraxit a consortio christianorum, docensque nullam habendam communionem cum illis qui per haeresim sese praecidunt a corpore Christi, quique per avaritiam fiunt sagittae diaboli, dentes in faucibus antichristi, subdola viperarum progenies, organa serpentis antiqui. Cherintus in quo deterior Otberto [111 1Kb] ? Cherintus sola fraude catholicae fidei [Col. 1412D] nocuit, calliditate perfidiae suae quoscumque potuit ad consensum sui erroris attraxit. Otbertus pecuniam dedit ut fieret haereticus, ut fornax cupiditatis et avaritiae, templum totius religionis et veritatis obrueret, [Col. 1413A] et omni spurcitiae infectus inquinatione, sancta sanctorum suis maledictionibus, si fas est dici, contaminaret. Ecce verus antichristi satelles, currus sathanae et fidelis auriga, Simonis magi quaedam similitudo vera molitur destruere regnum Christi, dum sanctae matris ecclesiae statum persequi non desistit, et in corpus suum trahicere laborat, quos Christus cruore suo redemit et pascit et potat. Tanti capitis mortem exinanire cupit, ovesque tanto sudore Salvatoris inventas leoni, qui semper animarum nostrarum sanguinem sitit, prodere non formidat, immo omnes in oblivionem veritatis et odium religionis secum praecipitare festinat. Ergo quia nunc tempora periculosa quae praedixit apostolus instant, omnes quod professi sunt esse contendant. Si tuba sathanae [Col. 1413B] graviter intonat, et temporalium bonorum minatur dispendia, carnis etiam quandoque moriturae admonet poenas, totum libenter Christi excipiat caritas, ut neque mors, neque vita, neque aliqua creatura terreat nos a defensione veritatis et zelo justitiae, ut a gremio matris ecclesiae nequeamus avelli, et a semita Romanae exorbitare sedis. Quapropter vos, o amici Dei et usque modo veritatis et sanctitatis amatores, locum vestrum, id est fidem catholicam, nolite deserere, in castra Domini lupos cum furore irruentes in quantum potestis exturbate, armati fide et spe coelestis gloriae corroborati, omne pro nomine Jesu improperium maximam dignitatem reputate, rapinam bonorum vestrorum cum gaudio suscipite, contumelias [Col. 1413C] et corporum vestrorum cruciatus certissimum peccatorum vestrorum medicamen existimate. Gloria et divitiae Christus sit in corde vestro. Bonum conscientiae vestrae testimonium sit vobis indeficiens consolatio; et si aliquantulum pro veritate sustinetis, fidelis est Deus qui non patietur vos temptari supra id quod potestis; sed veniens veniet et non tardabit, facietque proventum ut sustinere possitis. Si vero molas leonum quas Dominus in ira sua confringet timetis, ne vos devorent et simplicitatis vestrae cursum aliquo modo perturbent, sancti Benigni domus fugam filiorum ecclesiae in Christi gratia benigne suscipiet, et paupertatulam nostram voluntati vestrae non dicam dare, sed quasi vestra [112 1Kb] vobis reddere vel ministrare sumus parati. Quapropter, fratres [Col. 1413D] karissimi, virilem animum in causa Dei tenete, et a veritate, quae Christus est, ne excidatis omnino satagite. Valete. In exitu Israel de Aegypto sanctificata est per Dominum vera confessio. Huic conventui praedictae benedictionis die statuta abbas Theodericus studuit interesse, abbate Berengero, Lamberto, Wiredo, Roberto comitatus, pro se suisque legatum ecclesiae Romanae interpellaturus. Cujus causam cum suggerentibus praedicto Jerunta abbate Divionensi et Radulfo abbate Virdunensi [(157) 1Kb] , domnus [Col. 1414A] Hugo Romanae ecclesiae legatus approbasset, et in conventu episcoporum relatam laudaret, eam auctoritate sua ex firmis firmioribus reddidit, beatificans ecclesiam cujus erant tales filii, qui, deficientibus aliis, persisterent catholicae et apostolicae fidei; et promittens eis auxilium Romanae ecclesiae et suae legationis, ne Oberto subessent vel communicarent omnino interdixit.

72. (86.) Otbertus amaricatus relatione gestorum, ut solebat exarsit in ira, et saepius complosis manibus, se ipsum arguebat, vel quia semel a se compulso abbate non extorsisset licentiam nocendi partibus suis, exacta fide sibi in nullo dissentiendi, vel quod se adhuc continuisset, non confundisse penitus ecclesiam sic sibi rebellem sancti Huberti, [Col. 1414B] fratribus inde violenter expulsis. Nec diu conceptum furorem dissimulare potuit, collectaque manu militari ad monasterium venire disposuit, et hospitatus, Nasaniae, nuncios adventus sui praemisit ad fratres, ut in crastinum ei honeste procederent, et ut decebat Leodiensem episcopum venientem susciperent; comminatus vindicandum in eos, nisi solito accuratius et sollempnius id agerent. Praemissis apparitoribus et hanc extorquentibus minaciter gloriam, nemo respondit ad gratiam; sed ne conticuisse omnino nimia videretur indignatio, quassa tantum voce Gislebertus prior dixit se et fratres super hiis in commune consulturos, et pro re et tempore quid facere deberent se facturos. In crastinum de negotio [Col. 1414C] tractantibus, licet quibusdam nutaret in occulto fidei tenerrimae status, in hanc tamen sententiam discessit omnium melior consensus: legitimum abbatem eis praeesse, quamvis contingeret eum tunc abesse, eorum communi assensu illum ab episcopo dissentire, sine conscientia ejus non debere eos cuiquam maxime cum periculo fidei consentire; convenire Deo potius quam homini obedire. Erat autem solempnitas Johannis apostoli (an. 1093), qua recolitur ante portam Latinam missus a Domitiano caesare in dolio ferventis olei (Mai. 6). Posthabito igitur timore cum fratres ordinem suum exequerentur, et suo tempore jam major missa celebraretur, ecce superveniens Otbertus cum tumultu et ira patentem intravit ecclesiam, et nulla reverentia [Col. 1414D] praemissa orationis, cum furore in superiores cancellos se proripuit, manibusque injectis diacono evangelium legenti librum clausit, et coeptum officium ira dictante intermittendum minaciter edixit. Deinde totius morae impatiens, arrepta sacerdotali stola ambonem [113 1Kb] ascendit, et sine ulla retractatione abbatem absentem et eos qui secum exierant nominatim excommunicavit, causatus publice eum meliora ecclesiae ornamenta quasi sacrilegum subduxisse, vel, quod magis eum gravabat, sibi quasi [Col. 1415A] excommunicato non communicare. Obstupefactis circumstantibus in ammiratione sic effrenatae immoderationis, cum ad ea quae videbant scandalizarentur singuli, tum vel maximo pudore afficiebantur qui cum eo venerant nobiles laici et ut quique [114 1Kb] erant diligentiores illi servandae fidelitatis; a quo vix optinentes, ut quasi in consilio loqueretur eis, compositis suggestionibus elaborabant eum revocare sibimetipsi, dieentes illum quidem justissime irasci, sed esse injuriosum ab ira sapientem supervinci, mirabile omnibus videri eum clausisse et sic excussisse evangelium Dei, se nec velle nec posse pati officium quod interdixerat amplius interrumpi; in tali negotio non temerarie, sed consulto opus esse, praesertim cum ei subesset potestas cujuscumque [Col. 1415B] vellet, convenientioris tamen vindictae. Ad haec Otbertus erubuit praesumpsisse, quod jam sanior nollet fecisse, et publice confessus est se tunc etiam maximam formidinem pertulisse, cum subito respexisset fratres consistentes in choro ordinate, et posthabito omni ejus timore Deo soli reverenter deservire, miratus cum indignatione tot et tales ibidem se offendisse, cum sibi nuntiatum esset perpaucos in loco remansisse. Quibus statim satisfaciens, quod eos inquietasset inconsultus, ut coeptum officium exequerentur humiliter expetiit, et ecclesiam exiit. Ea die copiis secum delatis prandentes plenissime refecit, non ut regratiaretur exasperatis, sed ut leniret exeniis quos non concusserat terroribus intentatis. Praeterea per quosdam opportunos [Col. 1415C] partis suae omnes blanditiis ambire, singulorum animos attemptare, firmiores circumvenire, infirmiores invenire, humilitatem et humanitatem erga eos attentius commmendare, eorumque utilitatibus, si sinerent, se communem fore. Ita per suos attemptatis fratribus in crastinum semetipsum eis praesentavit Otbertus, et quamvis illi assurgere dedignantibus, indignationem tamen suam dissimulare doctus, quasi dolens pro eis, ut sese haberent coepit percontari, necessitates eorum ac si suas conqueri, paratum se in omnibus consulere illis: tantum sopita omni contentione consentirent sibi, mallent ejus experiri amicitiam quam inimicitiam, pensantes cujus esset periculi talem [Col. 1415D] pessumdare ecclesiam, et ecclesiasticam dissipare familiam. Subclamantibus hiis qui cum eo venerant, optime perorasse pontificem, omne os eorum adversum se rationabiliter conclusisse, non expedire eis talem virum in sua culpa perdere, qui remisso auctoritatis pondere non erubescebat humiliter exposcere, quod si vellet poterat violenter cogere: non [Col. 1416A] jam multum aberat quin, ut dicitur, gladio melle lito [(158) 1Kb] deficeret jam paene prostrata in eis veritatis defensio, nisi subvenisset vel solo pudore paululum cunctata consilii ratio. Secedentes namque in partem fratres consulendi gratia, cum aliquamdiu dubitarent an desisterent an persisterent in sententia, tandem placuit omnibus nichil agendum sine abbatis conscientia, quem nullo adhuc legitimi examinis judicio videbant depositum, quemque sciebant nullius criminis objectione juste deponendum; inducias potius ab episcopo expeterent, donec missa legatione abbatem super hiis convenirent, et si possent impetrata immunitate libere veniendi et recedendi secum illum deducerent. Quod cum difficulter optinuissent, et tres ad abbatem fratres destinassent, [Col. 1416B] inter agendum quidam Bulonienses [115 1Kb] gregariis satellitibus collectis apud Gruispontem, latentibus in silva insidiis vias obsederunt, et duodecim vehicula rapientes, quibus deducebatur episcopale servitium, donec ea dividerentur, in castro quod juxta erat Mervolt concluserunt. Vulgante fama, quae ut suum est de minimis exaltat maxima, nunciatur Oberte, se cum suis ab inimicis circumventum, hac et illac latere in silvis cuneos hostium, talia neminem ausurum, nisi magnis viribus confisum. Coepit unusquisque pericula metu suo metiri, alius alium ad fugam hortari; sicque proxima nocte conductis locorum peritis, infecto negotio propter quod venerant, per occultos anfractus Otbertus recessit. Qui vero missi fuerant ad vocandum abbatem, cum [Col. 1416C] praesente Dodone ei rerum ordinem retulissent; consilio ejusdem Dodonis visum est abbati non se ingerendum temere iratae potestati, cedendum interdum fortunae et tempori, idque a nullo sapiente imputandum crimini, cum ipse Dominus pro persecutione de civitate in civitatem fugiendum praeceperit. Sic interim abbate cessante, cum audiretur Otbertus a loco recessisse, jam securior ipse abbas ad monasterium venire maturavit, et aliquamdiu moratus cum fratribus, in sententiam quam tuebatur eos reposuit, eorumque rebus pro tempore ordinatis, Deo illos committens recessit.

73. (87.) Per idem tempus ad augmentum episcopii quaerebat Otbertus emere castrum Coviniacum [Col. 1416D] [(159) 1Kb] , quod erat comitis Balduini [(160) 1Kb] heredi tarium. Hujus negotii executores elegit Arnulphum et Wigerum fratres Tudetiani castri [(161) 1Kb] nobiliores, qui tanto sibi ad hoc videbantur opportuniores, quanto praedicto comiti ex vicinitate privatiores. Qua functione exacta, cum viderentur Otberto satis deservisse ad gratiam, suggesserunt illi, mercedem [Col. 1417A] hujus suae executionis non solum illi paratos remittere, sed et quantum placeret ei de suo addere; tantum daret abbatiam sancti Huberti cuidam fratri eorum Ingobrando, sancti Petri coenobii Lobiensis monacho. Quae res cum difficilis videretur Otberto, superstite adhuc abbate legitimo, licet sibi inobedienti et contrario, subintulit praesens ibi comes Arnulphus [(162) 1Kb] nepos eorum, si quod pro hoc ipso impedimentum curaret, id sibi curandum relinqueret; felicem fore tali procuratore abbatiam, illam nepoti suo se committente non multo post in pristino statu reformandam. Otbertus ergo cum aliquandiu fatigaretur tot promissionibus et suffragiis, tum vero impelleretur ira et odio Theoderici hoc modo ejiciendi, licet reluctante conscientia ex judicio rationis, [Col. 1417B] consensit tamen operam dare tantae exordinationi. Mandavit denique Arnulpho Lobiensi abbati, ut ad se quantocius veniret, et monachum suum Ingobrandum secum deduceret. Deductum sibi liberum reddi jussit, eoque praesente ordinavit abbatem ecclesiae sancti Huberti, nulla praemissa fratrum regulari electione, nullo cognito in eo merito maturitatis et vitae. Dein missa legatione mandavit fratribus se eorum et utilitatibus et honestati consuluisse, nobilem illis et satis humanum abbatem ordinasse, orare ut gratia sui amoris illum voluntarie susciperent [116 1Kb] , sibique cum eo venturo favore debito procederent. Turbati omnes tam subita rerum permutatione, cum post communem ammirationem ad se singuli redirent, tum denique postposita [Col. 1417C] periculi necessitate coepit evidenter apparere, quid apud quemque hactenus viguerat virtutis amore, quicquid [117 1Kb] latuerat simulationis timore; gravabat viros virtutis inimicum humani generis adversum eos sic suum malignasse consilium, suscitabat censores extincti pudoris affectatae novitatis sic eis provenisse emolumentum. Illis pro pondere et aestimatione rerum vix erat vel cedendi locus, vel consulendi tempus. Alii ne celerius excessisse notarentur a communi sententia, sola reprimebantur verecundia, licet sit difficillima ad se celandum gaudiorum patientia. Tamen collecti in unum, cum quaererent in commune quomodo se praesenti necessitati compararent, licet quorumdam cor a labiis distaret, in hoc tamen omnes visi sunt consensisse, [Col. 1417D] ut vel ad tempus in sententia persistentes consulerent aestimationi suae et famae, ut et qui deliberarent deficere, quasi coacti viderentur hoc fecisse.

74. (88.) Interea Otbertus illum suum ordinatum deducens advenit, habens secum Arnulphum Lobiensem abbatem itemque Arnulphum comitem pluresque episcopii nobiliores. Cumque se vix contineret a furore, indignatus neminem sibi ut mandaverat processisse, optimatum suorum suggestu hoc ipsum compulsus est dissimulare, ne videretur [Col. 1418A] exasperare, quibus ignoti hominis personam veniebat ingerere. Evocatis igitur fratribus, indixit eis in unum convenire, se colloquendi gratia velle convenientibus intervenire.

75. (89.) Relicto interim Ingobrando, et assumptis secum quos affectandae rei noverat idoneos, ad fratres processit, eosque hilari vultu salutans consedit. Et praemissa quaestione quomodo se haberent, quem exitum tot malis suis sperarent, subjunxit paterna sollicitudine, quod suum erat, illis providisse, eorum desolationi patrem idoneum procurasse, eumque illis adduxisse. Illis ad hoc reticentibus, et quasi ex habitu laesae erga se pietatis vultum in terra declinantibus, ex hiis qui convenerant pro sua quisque potentia coepit tacentibus succensere: [Col. 1418B] hujusmodi gestum summae feritatis et immoderatae dedignationis esse; extremae videri dementiae, sic illos velle episcopo Leodiensi obsistere; nimia apud eos patientia illum viluisse, qui tam diu insolentiam eorum sic impune pertulisset; fratribus econtra publice causantibus praeter legem se praegravari, satis superque injustum et injuriosum videri abbatem habentibus abbatem superinduci, et hoc ipsum nullius eorum esse cognitionis nulliusque legitimae electionis. Indignatus est Otbertus se suosque concludi tam evidenti ratione, jamque ordinationem suam irritam esse, nisi contradicentes violentia opprimeret, postposita omni canonica auctoritate. Et ne quid inexpertum relinqueret erga sibi obsistentes, semel et iterum, licet retineretur ab eis, [Col. 1418C] se pedibus eorum temptavit prosternere, ut vel tanta pontificalis dignitatis inclinatione vinceret, quos eotenus potestate probaverat omnino invincibiles. Igitur post multas contentiones, post varias verborum objectiones et rejectiones, exurgens de medio fratrum, cameram secessit, et per abbatem Lobiensem itemque comitem Arnulphum mandavit eis, ut aut volentes placito suo gratanter accederent, aut sua sibi relinquentes loco discederent. Tam crudeli sententia determinata, fratres petierunt inducias praepositos cellarum evocandi et cum eis in commune consulendi; sed eas nullo modo nisi usque in crastinum potuerunt assequi. Interea Arnulphus comes singulos, ut quemcumque noverat, pro nepote suo aggredi, ejus causa consilium et auxilium suum ecclesiae [Col. 1418D] polliceri, cum interim filius ejus Otto ipsa eadem die Caviniacum fiscum pervadens, omnem ejus praedam abducebat, et quosdam etiam interficiens, fidem paternae pollicitationis inficiebat. Nec jam supererat constantia diutius reniti, firmioribus tot concussionibus fatigatis, infirmioribus tot promissionibus inductis. Isti destinabant apud se huic exordinationi vel non communicandum, vel cum possent loco cedendum; illi oblata spe novandarum rerum affectabant alicujus functionis assequi commodum, [Col. 1419A] vel permissa libertate prosequi voluntatis propriae vel otium vel negotium. Sic fratribus inter se dissidentibus, magis autem a se deficientibus, Ingobrandum Otbertus loco introduxit, ibidemque introductum relinquens, tardius sibi hactenus dissidentibus se praevaluisse laetatus discessit.

76. (90.) Ingobrandus post tot anxietates insimulatae sibi contradictionis, tandem factus compos desiderii sui, ut erat rudis et nimiae simplicitatis, otio et licentia juvenili coepit resolvi, securus, immo inscius procurandae praelationis. Piget meminisse, quomodo sub hiis casibus pulcherrimus ille flos maximi honoris et decoris hujus loci decoloratus conciderit, qua velocitate defluxerit tam diu elaboratus ille status decentissimae religionis et quae cis Renum [Col. 1419B] eo tempore laudabatur singularis; quae quantae fuerit excellentiae, vix aut nullo modo posteritati futurae videbitur credibile, cum sit suum humani ingenii vel potius erroris, credere tardius quicquid virtutis inertiae ejus putatur [(163) 1Kb] . Ingobrandus infracto rigore tenendae virtutis, nimium que expers moderandae discretionis contra morem majorum quadam liberalitatis specie ferociores religiosorum animos emollire, juvenum vero et maxime adolescentium familiaritates affectare, postremo nec modestiae nec sumptui parcere, dum quosque quasi ad gratiam obnoxios fidosque sibi faceret [(164) 1Kb] , licet vero sit difficile, hoc modo attenuatis immo paene elapsis ecclesiasticis reditibus; supervenit rei familiaris inopia, quae cum jam non sufficeret imprudentium tolerare [Col. 1419C] negligentiam, impulit eos etiam negligere dampnum suum et infamiam. Nam distractis viginti quinque ex ornamentis ecclesiae quae remanserant ibidem, abbate Theoderico meliora quaeque salvandi gratia efferente, cum necdum praevalerent sic effugere indigentiam, addiderunt etiam obpignorare aut vendere possessionum suarum molendinos et ecclesias. Praeterea cum rerum indigentia, quod erat gravius, passim premebantur vicinorum infamia, et quibus vigente religione fuerant gloriae et honori, ea languente erant jam ignominiae et oneri. Sub eisdem quoque diebus Berengerus erga ecclesiam quasi Otberto subjectam tantas exercuit inimicitias, ut conversionis et professionis propriae oblitus, suae [Col. 1419D] etiam et suorum retentionis in persecutione ingratus, fieret loco inrecuperabiliter dampnosus. Nam cum illo suo more, quasi ad fratres suos sustentandos, quaestionarias circuitiones ageret, ad Idam uxorem Cononis comitis venit, eamque apud Montemacutum infirmatam invenit; quae praesentiens sibi mortem proximam, dum se apud beatum Hubertum quo pater ejus Lambertus jacet deliberaret sepeliendam, Berengerus omnino obstitit ne id fieret, utque ob subjectionem Otberti excommunicatos vitaret, [Col. 1420A] Stabulensem sepulturam potius expeteret, ibidemque elemosinam suam constitueret. Causantibus filiis ejus Lamberto et Henrico, quomodo Stabulensis ecclesia videretur absolutior, cum ex dono subjaceret regi Henrico et ex cura pastorali Otberto, Berengeri sententia praevaluit, et reditum trium librarum quotannis ecclesiae beati Huberti in perpetuum abstulit. Theodericus quoque et sectatores ejus per quoscumque poterant ecclesiasticas possessiones infestabant, dumque ad incendia et rapinas earum tyrannos hortarentur, obsequium se praestare Deo arbitrabantur. Unde et quidam, accepta occasione circa locum tyrannidis exequendae, Ingobrandum impostorem et pessimum clamare, fautores ejus fidei desertores et religionis proditores [Col. 1420B] denotare, et ideo omne malum eis inferendum, nullumque bonum illorum amodo servandum, idque quod erat ecclesiae illis solis attribuendum, qui per cellas divertentes, malorum vitaverant contagium. Denique quicquid ex eorum rebus rapere poterant, impune rapiebant, adeo ut ex ipso monasterio age rent praedas publicas, quod nemo umquam ejus temporis evenisse audierat vel viderat. Quicquid etiam suum ecclesiae erat in episcopio Remensi vel Laudunensi, item Metensi et Virdunensi sine respectu Otberti et illius sui Ingobrandi quieto jure deserviebat abbati Theoderico sibique subjectis fratribus, interdicentibus ducibus Godefrido et Theoderico suis hominibus, ne alicujus prece vel pretio seducti injuriam illis inferre molirentur. Guiredus [Col. 1420C] quoque concessa sibi providentia Sulpeum et Nogarias cum Chevogio [(165) 1Kb] procurabat, et hoc tanta instantia, ut si quem ministerialium mercede Ingobrandi Mosomenses vel Bulonienses illuc deducere laborarent [118 1Kb] , ille eos vel astu praeveniret vel collectis viribus removeret. Raginerus quoque Pirensis praepositus tanta sedulitate Maceriensem transitum illis obstruxerat, ut nemo earum partium se illo ingerere auderet cujuscumque negotii gratia. Robertus etiam Cunensis praepositus viribus Dodonis Calviacum, Flabotivillam et Gandrehengias [(166) 1Kb] pervaserat, et fratribus qui illo plures convenerant eorum reditibus deserviebat. Hanc abbatiae divisionem cum Ingobrandus Otberto saepissime suggereret, [Col. 1420D] Otbertus vero hoc ipsum duci Godefrido quasi advocato ecclesiae quod talia pateretur tristis ingereret: ille e diverso causabatur, id sibi injuste eum succensere, ea quae sua erant ecclesiae, filiis ejus nec debere nec posse quemquam prohibere, ipsi hoc potius imputandum esse, qui tantam in loco hactenus honesto suscitaverit confusionem, quique legitimo abbati superinduxerit illum suum talem consultorem et provisorem. Sub tali hujus ecclesiae confusione Lambertus minor, qui apud [Col. 1421A] ecclesiam beati Remigii morabatur, propter temporis et rerum occasionem subjectam epistolam scripsit fratribus [119 1Kb] .

77. (96.) Grassabatur tunc inter Otbertum et Lovaniensem comitem [(167) 1Kb] inexorabile discidium, et ex eo inter utrosque medium gravissime opprimebatur episcopium, comite ipsam civitatem frequentibus assultibus impetente, Otberto quoque collecta expeditione debellare comitem destinante. Hac occasione condicta die convenerant in civitate principes provinciae convocati, ut in tali discidio consulerent rebus ecclesiae. Cumque inter consulendum inferret Obertus praedictum comitem jam se excommunicasse, sed illum nullo modo id curare, subintulit dux Godefridus arridens, dictum sibi ab eodem [Col. 1421B] comite excommunicationem illius nullam apud se constare, nisi abbas Theodericus de sancto Huberto eam sibi auctorizaret, ut aut ab eo se absolvi reposceret, aut illi quasi ab eo excommunicato universalis ecclesia non communicaret. Ad haec Obertus cum paene fureret, et nimis illoto sermone furori satisfaceret, juravit cum indignatione, malle se mori quam respectu talis tamque vilis personae se infamari vel despici, si quid usquam valeret ipse vel sui. Cumque ipsis quoque principibus iratus opponeret, in hoc eos fidelitati sanctae Mariae sanctique Lamberti deesse, quod sic impune paterentur deprimi auctoritatem Leodiensis episcopi; nullo modo id illos decere pati si qua illis subesset cura sui honoris: commotus ad haec dux ipse in primis, [Col. 1421C] Albertus quoque comes Namucensis et Henricus Durbojensis [(168) 1Kb] , Cono etiam comes Montisacuti, sed et praefatus Arnulfus Chisniacensis, ut erat diversus a se, cum genero suo Dodone Cunensi, responderunt, se quidem fideles sanctae Mariae sanctique Lamberti esse, sed in hoc nimis patienter hanc ipsam fidelitatem hactenus dissimulasse, quia dissensionis hujus causas neglexissent inquisisse. Consensu ergo unanimi coeperunt insistere, ut diem constitueret inter se et abbatem quaestionis agendae, ita dumtaxat, ut quoscumque posset suae sententiae defensores impune abbas deduceret et reduceret, et in publica audientia Leodiensis ecclesiae per liberam licentiam dicendi et audiendi ipsis praesentibus elimata [Col. 1421D] veritas triumpharet. Obstupuit Otbertus, quasi cornuto ut dicitur syllogismo [(169) 1Kb] interceptus, et cum nusquam posset declinare, tot virorum compressus auctoritate, quamvis aegre diem illis concessit quaestionis agendae. Sed non poterat evinci, ut abbati permitteret veniendi et redeundi securitatem. Cumque causarentur omnes et hoc injustum [Col. 1422A] esse sibique inhonestum, cum satis intelligeretur hac occasione audientiam se velle declinare, tandem promisit cum duce de hiis consulendum, et per illum quicquid videretur eis inde agendum, in proximo se determinaturum. Haec omnia cum Dodo rediens abbati referret, ille exhilaratus gratias egit dispositioni divinae, sperans ex hoc pendulae dissensioni finem proventurum, et veritatis judicium sub tot testibus ad victoriam perducendum. Nec mora, abbati Berengero haec omnia per ordinem significavit, et ut in partibus suis veritatis defensores conduceret secum mandavit. Ipse vero assumpto secum Lamberto majore et Roberto Cunensium priore, Mediomatricum, Tullum, Virdunum aggressus est peragrare, et propositam necessitatem [Col. 1422B] tuendae fidei notis sibi fidelibus enuntians, quia non sua sed Christi res erat agenda, ne ejus testimonio deessent instanter admonebat. Videres per singulas urbes religiosas et potentes personas tantam pro justitia persecutionem non secus quam qui patiebantur indolere, periculi sui securitate religiosae quondam et honestae Andaginensis ecclesiae causam tuendam excipere, neminem eorum alium quasi cunctando consulere; sed singulos opem suam certatim abbati promittere. Denique Paulinus Metensium archidiaconus, ut erat doctus suffragari ejusmodi defensionibus---consueverat enim longis et multis persecutionibus, quae illatae fuerant Herimanno pontifici, constanter decertare tuendae fidei---Et nos, inquit, jam diu fatigavit hic rerum eventus, [Col. 1422C] nec ad hos quasi novos casus excipiendos cujusquam incitatione indigemus. Et nos et nostra Christo debemus, dignitas [120 1Kb] hujus criminis communis est in eum credentibus. Erit certe quoque injuriosum, si quod debet esse voluntarium, aliqua mora interveniente videatur extortum, et quod verbis ostentamus, auxilio differamus. Huic negotio non conveniunt verba summo ore stillantia, sed ex intimo cordis fundo diligenter exsculpenda. Nulla hic merces corrumpet linguas nostras, liberis officiis celebrabitur haec amicitia, et ipsa re et non ex commodo aestimabitur haec talis gratia. Cui cum Lanzo abbas sancti Vincentii diceret se quidem iturum prompto animo, sed quosdam famis periculo, quae tunc maxima [Col. 1422D] erat [(170) 1Kb] , retardandos: Nostris, inquit Paulinus, stipendiis ibimus singuli, quia non est perfectae caritatis, si quod est exequendum gratis, ingravato adversus amicum auxilio prosequaris. Eadem ad auxilium abbatis Tullenses et Virdunenses excitavit sententia, eadem ad procedendum animavit constantia; cumque per tot defensores causam suam agendam abbas aeque jam [Col. 1423A] securus locasset, Cunis reversus quomodo res sua processisset abbati Berengero apud Eberneicortem commoranti, et quos ipse procurasset sibi rescribi mandavit. Rescripsit ille, se procurante, paratos ad condictam audientiam convenire, de Remensi quidem metropoli domnum Manassem praepositum, postea factum archiepiscopum [(171) 1Kb] , Rogerum defensorem ecclesiae et archidiaconum, Rodulfum cancellarium et post Manassem praepositum [(172) 1Kb] , Odalricum scolasticum ecclesiae Romanae satis notum et carum [(173) 1Kb] ; de ecclesia beati Remigii Lambertum priorem et quos secum deducere vellet; de ecclesia Suessionensi Engelrannum [121 1Kb] archidiaconum, non multo post Lauduni episcopum ordinatum [(174) 1Kb] ; de ecclesia Laudunensi Ebalum archidiaconum et [Col. 1423B] Adalberonem abbatem, et quos ipse quoque secum venire competeret. Praeterea significavit ei per easdem litteras, Henrico et Lanzoni archidiaconis et quibus sibi visum fuerat rationabilioribus Leodiensis ecclesiae pro re et tempore se plurima scripsisse et transmisisse, in quibus arguebat eos mercede Balaam seductos coram filiis Israhel scandalum posuisse, habentes modo Otbertum pro pontifice, quem secum olim detestabantur judicio contradictionis justissimae, et ut ipsa quaedam ejus verba interponantur: Si hoc, inquit, recte fecistis, hodie laetamini in Abimelech et ipse in vobis: Dominus autem laetabitur in operibus suis (Judic. IX, 19). Omnes has procurationes defensionis suae retulit abbas Dodoni Cunensi, et ut secum ducem Godefridum [Col. 1423C] commorantem Bulonii conveniret precibus optinuit, per se certius ab eo quaesiturus, quid cum Otberto tractasset de securitate agendi conventus. Respondit dux iterum atque iterum se Otbertum pro hoc interpellasse, illum vero variatis verbis certius inde responsum hactenus insimulasse [122 1Kb] ; sed in crastinum se habiturum cum eo colloquium Vilantiae, secum eo usque Dodo veniret, illicque experiretur quid credendum de mandatis abbati referret. Praesenserat autem Otbertus studiosissime abbatem rem suam procurasse, totque auditores adversum se et clericos suos suscitasse, ipsos quoque Leodienses maximam indignationem concepisse, quod personae aliarum urbium, quasi perspicaciores superinducerentur eis ad disputandum; et diffidens [Col. 1423D] parti suae si congrederentur ei ad judicium, necessitatem imminentis audientiae destinavit se quocumque modo vitare: unde et duci ad se venienti hoc ipsum secretius intimavit. Dux vero ut hoc audivit, callide quod timebat Otbertus adversus eum ingravavit, [Col. 1424A] dicensque eamdem audientiam non solum per se avertendam [123 1Kb] , verum sua auctoritate et conductu roborandam, compulit sibi duplicari pecuniae promissionem primam; sicque malignante impietate cum avaritia, oppressa est eliminandae veritatis experientia. Nam cum defensione ducis et conductu tantus tamque vulgatus conventus speraretur agendus Leodii imminente natalitio apostolorum Petri et Pauli (an. 1095), ipsa eadem die cum comite Arnulfo se Remis futurum publice condixit, ut ejus causam cum Rainaldo archiepiscopo ageret, eumque de Mosomensi castro quod incenderat et vastaverat [(175) 1Kb] concordaret. Dodo intelligens Otbertum et ducem cognitioni discernendae veritatis defecisse, eumdem defectum abbati retulit, et meliora speranti maximi [Col. 1424B] doloris vulnus adauxit. Neque enim tantum pro se dolebat, subducto sibi loco defensionis, quantum pro hiis quos emoverat tantae expectationi. Subinde quoque Berengerus abbas assumpto priore sancti Remigii, Piros usque processerat, quaesiturus de certificanda securitate eorum quos et ipse venturos sollicitaverat. Ibidem paulisper cessanti missus ab abbate Lambertus major occurrit, et quo astu Otberti et ducis spes eorum frustrata esset, nichil tale verenti nunciavit. Berengerus indignatus ex tam subita rerum eversione, statim dictante eadem sua indignatione scripsit majoribus Leodiensis ecclesiae, non recte eos famae suae et honori consuluisse, judicio et justitiae nimis impudenter in capite suo defecisse, infamiam hujus defectus sui longe lateque [Col. 1424C] tot auditoribus repulsis declarasse, et tamen a condicta audientia sic frustratos, causas agendae defensionis et elimandae veritatis nichilhominus effecisse. Sciens quoque abbatem Theodericum affici gravissimo moerore, secundum animi sui teneritudinem hanc inter plurima illi scripsit consolationem: Rerum quidem exitus prudentia metitur, sed alieno decepti errore rotam fortunae nos quoque aliquandiu revolvimus, et maximos labores frustra fatigati expendimus. Erit certe hoc aeterni Judicis vindicare, pro cujus fide maxime proposuimus inimicis ejus displicere. Summopere vero curandum est vobis hoc citius eis quos vocastis, ut in locis suis cessent, significare. Ego quoque rediens id ipsum curabo maturare. Vale. Nec mora, ordinatis ab utroque legatis, ut cessante [Col. 1424D] audientia cessarent et evocati, Berengerus rediens Remis quantocius duci occurrit, et quia pro tempore sibi videbatur potens persona, potius caute lenienda, quam mordaciter exasperanda, cum publice quereretur de ea quam patiebatur sancta ecclesia ab [Col. 1425A] Otberto injuriam, dicendi modum, quasi defensori ejus duci parcens, obliquabat. Cum enim Otbertum accusaret quod condictam veritatis defensionem male sibi conscius subterfugisset; ducem vero e diverso commendaret, quod eam cum ceteris principibus episcopii condicendam extorsisset, dux rubore perfusus, teste conscientia, arguebatur, qua se judice nemo nocens absolvitur. Excepit verbum prudentissimus vir Rainoldus archiepiscopus a Berengero privatim praemonitus, et causatus cur vel ipse vel ceteri ecclesiarum defensores sic paterentur abbatias Leodiensis episcopii deperire, cum possent suum illum Otbertum ad quod vellent etiam nolentem violenter attrahere, vel volentem liberaliter inclinare; eo usque ducem rationabiliter inductum [Col. 1425B] affectavit, ut promitteret se revera jam allaboraturum ecclesiasticae defensioni et legitimorum abbatum restitutioni, quod et hoc modo divina disponente clementia processit.

78. (97.) Erat castrum inter Hojum et Leodium, quod Mons clarus [(176) 1Kb] dicebatur, quodque infestissimum sibi navigantes per Mosam saepissime Oberto conquerebantur. Tot illorum querelas et injurias cum ille diu indignaretur pati, collectis viribus obsidere castrum destinavit. Huic obsidioni disponendae ducem episcopii et principes evocaverat, jamque ordinata expeditione ante castrum constiterat, cum subito dux arrepto tempore Otbertum inclamavit, eique publice consilium suum et auxilium [Col. 1425C] excusavit, nisi abbatias sancti Huberti sanctique Laurentii suo statu reponeret, et eas quas vendiderat, ejectis emptoribus, per condignas personas gratis ibidem ordinatas disponeret [(177) 1Kb] . Quod inquit, o commilitones, a Deo auxilium sperabimus, qui ejus ecclesiis depereuntibus non solum defensionem non impendimus, sed et liberam vocem contradictionis subtrahimus. Scilicet hoc de nobis promeruit benignissima dispositio Creatoris, qui nos ministros suae publicae rei constituit, ut pro sua quisque persona nostrum illi negemus servitium, quos pro tuendo jure suo hoc nostro tempore elegit ejus generale dominium. Plura dicere parantis abrupit verbum assensus principum, et invecti pariter in Otbertum, praefixam a duce conditionem de restaurandis ecclesiis et reponendis [Col. 1425D] abbatibus legitimis violenter exigere coeperunt. Convenerant autem ad eamdem expeditionem disponendam quidam ex archidiaconis et praepositis episcopii, qui rapta occasione per hanc invectionem publicam, quasi pro zelo tuendae justitiae, privatas animositates adversus Otbertum ingravabant, ut ex hoc sibi apud eum locarent in posterum timorem, cujus nisi ex aliquo commodo inutilem vilipendebant amorem. Et cum illi constanter objiceretur [Col. 1426A] quod omnino interdicit canonica auctoritas, scilicet taxato pretio abbatias vendidisse et ecclesiastica ministeria, quae pro animabus curandis gratis largiri debuisset: Otbertus tali tamque insperata compressus exactione, licet intelligeret hoc non recte fecisse, conabatur tamen sibi praetendere non solum suae malignitatis velamen, sed et multorum praelatorum probatae haeresis defensionem, contestatus non se in benedictionibus suis gratiam Dei vendidisse, sed potius eas gratis contulisse; non autem sibi videri injustum, si de possessionibus ecclesiasticis suum exigeret commodum, quas non habentibus distribuebat ad habendum. Haec pestis de Francia transfusa in Lotharingiam quam sit detestabilis, nostro tempore Petrus Damianus Alexandro papae hujusmodi [Col. 1426B] invectione deplanxit [124 1Kb] . Sed ut ad rei ordinem redeamus, Otbertus praedicta principum exactione compressus, licet quasi obtorto collo cogeretur velle quod nolebat, de abbatum restitutione benigne tamen pro tempore respondit, et ex tempore sententia quicquid inde censerent, se facturum promisit. Decretum est statim ut remota omni dilatione Wolbodonem et Ingobrandum ejiceret, et legitimos abbates locis suis reponeret. Ad hoc Otbertus veritus ne sibi quandoque oneri foret, si talis permutatio abbatum subito et inconsulte fieret, retractato cum prudentioribus consilio, de hiis judicium agendum constituit, ut rationabiliter illis pro culpa sua convictis et ejectis, jam tunc excluderet sibi [Col. 1426C] occasionem quandoque removendae contentionis. Igitur praefixa die ad rem maturandam collectis abbatibus et archidiaconis judicium sedit, et ex comprobatione injustae in eos factae exordinationis, et incompositae eorum conversationis uterque convictus loco quem invaserat decessit.

79. (98.) Scripsit extemplo Otbertus Berengero, se illi regratiatum, et rejecto Wolbodone ejus deliberasse monasterium placere sibi et primatibus suis ut fidenter redeat, et fratres qui ad eum confugerant secum reducat. Abbati vero Theoderico, licet idem suffragium idemque judicium in causa fuerit, hoc scribere dissimulavit, tenacissimus erga eum conceptae indignationis; optime etiam conscius illum non communicaturum sibi. Praeterea cum illis suis [Col. 1426D] fidelioribus abbatibus et archidiaconis secretius tractans, ut quia ad ejus placitum licet injuste illum excommunicandum olim judicaverant, nullo modo suam paterentur infirmari sententiam, nisi publica satisfactione ejus requireret absolutionem et gratiam. Berengerus autem accepta legatione Otberti, primo quidem dubius haesit an coeptae defensioni persisteret, an ecclesiae olim sibi commissae jamque omnino deficienti revertens consuleret. Verebatur enim, [Col. 1427A] accusante conscientia, publicae vituperationis infamiam, ne reconciliatus Otberto videretur a verae fidei perseverantibus apostata, qui ejus hactenus tot probatis invectionibus praedicaverat apostasiam. Sed saepius retractans, non sine divino nutu provenisse hunc in rebus tam mutatum tamque insperatum eventum, assumens secum quosdam suorum, properavit Leodium. Ibi occurrentibus sibi extra civitatem archidiaconis officiosissime, cum se eisdem comitatus Otberto praesentaret, Otbertus ut sibi eum affectuosius attraheret, coram duce Godefrido itemque primoribus civitatis obtulit ei justitiam de ea quam fecerat discendenti injuria. Quam licet aegre Berengerus visus est suscepisse, ea tamen ab eo illi imposita conditione, ut quidquid per Wolbodonem [Col. 1427B] dispersum disperierat ecclesiae, suo statui reformaretur; illo annuente, sic deosculatus eum secum sedi recollocavit, multis non solum mirantibus sed etiam scandalizatis, quasi ex tam subita permutatione tanti viri, quem utique credebant nullo modo a priori sententia posse divelli; cum ille, ut sibi videbatur, coram Deo securus conscientiae suae et intentionis, non hoc ageret gratia alicujus ambitionis, sed ut subveniret ecclesiae periclitanti et fratribus ab ea dispersis.

80. (99.) Hiis auditis, abbas Theodericus, qui tunc morabatur Cunis, fratres suos ad consilium evocavit, et quid in tali negotio opus esset sibi agendum inquisivit. Lambertus major, ut erat vir [Col. 1427C] consilii, itemque Wiredus Robertus et Rainerus responderunt consulenti, gratias agendas divinae dispositioni, quod praeter spem omnium eorum locum eis patefecerit ad ecclesiam suam revertendi; rediret quantocius sicuti et fecerat Berengerus, ne, eo cunctante, eveniret aliquis sinister eventus; sua etiam ecclesiae referret ornamenta, quae inde sustulerat salvandi gratia. Firmato ergo consilio decernitur tempus ad rem exequendam, et ex consensu Dodonis assumptis secum ornamentis media nocte castellum exiit, sicque insequenti vespera Fredegorium [(178) 1Kb] venit. Postera die dispositis per loca opportuna custodiis, primo adhuc mane in querceto quod imminet monasterio descendit, praemissoque ad fratres Lamberto majore, mandavit se eos revisere [Col. 1427D] paterno affectu; subjungens, ut nullo modo se vererentur, si quid excessissent per tam varios rerum eventus. Ad haec quibusdam conscio pudore silentibus, quibusdam vero timore Otberti ne facerent quod nolebant opponentibus, tandem meliorum optinuit consensus, ut, quod eos decebat, justitiae et veritati et consulerent honestati, utque abbati pro Christo exilium passo gratanter procederent, eumque pro suo recognoscentes honorarent. Hiis abbati relatis, procedentibus sibi fratribus humiliter se praesentavit, et prosequentibus eum hiis qui secum exierant, quampluribus quoque qui audito ejus [Col. 1428A] reditu convenerant, cum Dei laudibus ingressus est ecclesiam. Deinde renumeratis vel ostensis publice ornamentis quae retulerat, in conventu fratrum venit, et tam de communione Otberti quam de subjectione Ingobrandi culpam suam fatentibus poenitentiam indixit, sicque absolutos deosculatus priori sententiae reformavit. De praedicto autem ecclesiae thesauro commiserat interposita fidei suae sponsione Rodulfo Vilantiensi, scilicet duas cappas et textum evangelicum auro et gemmis insignitum, qui fuerat Karoli Magni imperatoris, et tria cornua eburnea ex elemosina Godefridi ducis cognomento Barbati. Haec omnia ut erat impudens neglector fidei et veritatis, irato sibi domno Vulframno Prumiensi abbati, ut ei regratiaretur, in dono obtulit. Miratus [Col. 1428B] abbas requisivit unde haec illi provenissent, cum evidenter textum recognosceret ex facta olim sibi processione. Tandem convictus est confiteri, immo mentiri, ea sibi vendita ex distracto thesauro sancti Huberti. Ad haec abbas caput quassans, et de dispersione tantae ecclesiae condolenter suspirans, duo quidem ex cornibus fratri suo Ultrajectensi episcopo [(179) 1Kb] transmisit, cetera vero per Rodulfum beato Huberto caritatis gratia remisit. Quam tamen gratiam abbatis praedictus Rodulfus, quasi a se esset, duobus equis pro ea exactis ecclesiae impudenter vendidit, ex qua etiam iniquitate coram praedicto abbate convictus gratiam ejus perdidit.

81. (100.) Jam triduum transierat, et ecce Berengerus [Col. 1428C] abbas cum Henrico archidiacono veniebat, ut ex praecepto Otberti quasi vacantem disponeret abbatiam. Audientes autem abbatem esse regressum et a fratribus receptum, in villam ecclesiae quae dicitur Burs [(180) 1Kb] diverterunt. Cumque ad Otbertum reversi renuntiarent regressum abbatis, ille iratus interdixit nihil pro eo faciendum ecclesiae ministris. Idem tamen interdictum eadem facilitate extenuatum est qua et prolatum, nec ministri ecclesiae vel abbati vel fratribus pro hoc ministrare destiterunt. Otbertus quoque ira parumper refrigescente, dissimulabat meminisse quod recognoscebat se irrationabiliter praecepisse. Indignatio tamen ejus erga abbatem pertinacius obfirmata, nec tempore nec ratione sedari poterat. Unde adeunte se Lamberto [Col. 1428D] majore pro quibusdam negotiis ecclesiae, cum praedictum abbatem infirmatum audisset, ei quasi excommunicato, si moreretur, interdixit fratrum sepulturam communem, nisi sibi ut episcopo suo satisfaceret vel communicaret. Abbas tamen ex infirmitate convaluit, et malitiae Otberti adversum se consummatae tanto securior quanto et certior, hanc epistolarem apologiam scripsit ecclesiae Leodiensi, in qua se nec excommunicatum probavit, nec quemquam nisi culpa exigente posse excommunicari: Cum nullum crimen anathemate dignum commiserim, injuste me excommunicatum liberrime defendo, [Col. 1429A] quia nec fur nec sacrilegus sum vel fui ejus ecclesiae, quam Dei gratia rego, neque ecclesiam aliquibus suis rebus spoliavi, nec quicquam de fundis ejus aut vendidi aut distraxi aut cuiquam quoad in me fuit usurpare permisi. Sed cum viderem res aliarum ecclesiarum a suis emptoribus, hoc est a Wolbodone, Leupone [125 1Kb] , Gisleberto, Warimundo, male diripi, et in pretium simoniacae suae venalitatis pessime distrahi, timens ne similiter ab aliquo pervasore res ecclesiae nostrae dilapidarentur, concilio Godefridi ducis aliorumque sapientium virorum, qui quod postea accidit verebantur, partem thesauri cui maxime timebam, egredientibus mecum de monasterio fratribus viris fidelibus commisi, et non alias quam infra possessionem et fundum ecclesiae sancti Huberti [Col. 1429B] cum ipsis fideliter usque ad unum quadrantem conservavi, meamque restitutionem operante Dei gratia, non ut sacrilegus, sed ut fidelis conservator, quod suum erat ecclesiae mecum restitui. Unde si quae jaculata est sententia excommunicationis irritam eam censent praesentia testimonia sanctarum Scripturarum, quae me propugnant et defundunt. Hieronymus in commentariis super Mathaeum versum illum exponens: Â»Quodcumque ligaveris super terram, erit ligatum et in coelis, et quodcumque solveris super terram, erit solutum et in coelis (Matth. XVI, 9),Â« ita dicit: Â»Istum locum presbiteri et episcopi non intelligentes, aliquid sibi de pharisaeorum assumunt supercilio, ut vel dampnent innocentes, vel solvere se noxios arbitrentur, cum apud Deum non sententia [Col. 1429C] sacerdotum, sed reorum vita quaeratur. Legimus in Levitico de leprosis ubi jubetur ut ostendant se sacerdotibus: Â»Et si lepram habuerint, tunc a sacerdote immundi fiant (Levit. XIV, 4).Â« non quod sacerdotes immundos faciant leprosos, sed quod habeant notitiam leprosi et non leprosi, et possint discernere, qui mundus vel qui immundus sit. Quomodo ergo leprosum ibi sacerdos mundum vel immundum discooperiendo facit, sic et hic aut ligat aut solvit episcopus vel presbiter, non eos qui insontes sunt et noxii, sed pro officio suo cum peccatorum audierit varietates, scit qui ligandus vel qui solvendus sit.Â« Gregorius papa Januario Carallitano episcopo: Â»Inter querelas multiplices Isidorus vir clarissimus a fraternitate [Col. 1429D] tua se excommunicatum conquestus est: quod cur factum fuerit, dum a clerico [126 1Kb] tuo qui praesens erat voluissemus addiscere, pro nulla alia caasa nisi pro eo quod te injuriaverat factum innotuit. Quae res nos vehementer afflixit: quia si ita est, nichil te cogitare de coelestibus ostendis; sed terrenam te habere conversationem significas, dum pro vindicta propriae injuriae, quod sacris regulis prohibetur, maledictionem anathematis invexisti. Unde de cetero esto circumspectus atque sollicitus, et talia cuiquam pro defensione injuriae tuae inferre denuo non praesumas; [Col. 1430A] nam si tale quid feceris, in te scias vindicandum.Â« Item Gregorius in evangeliorum tractatibus: Â»Saepe pastores ecclesiae in ligandis et solvendis suae voluntatis motus non autem causarum merita sequuntur, unde fit ut hac ligandi et solvendi potestate se privet, qui hanc pro suis voluntatibus, non pro subjectorum moribus exercet. Saepe fit ut erga proximum odio vel gratia moveatur pastor. Judicare autem de subjectis digne nequeunt, qui in subditorum causis sua vel odia vel gratiam sequuntur. Causae ergo pensandae sunt, et tunc ligandi et solvendi potestas exercenda.Â«

82. (102) Ea tempestate, hortante papa Urbano, una eademque intentio totius occidentis christianos exciverat populos, videlicet armatos Jerosolymam adire, et Medos et Persas qui eam invaserant debellare, [Col. 1430B] terramque repromissionis sibi tenendam subjugare. Huic expeditioni non solum diversae aetatis populares, sed etiam ipsi provinciarum consenserant principes, et sponte posthabitis uxoribus et filiis, honoribus quoque et patrimoniis aut omnino relictis aut pretio distractis, festinabant captare incerta pro certis. Cum hiis Godefridus dux ire disposuerat, et causa parandi commeatus Buloniense castrum Otberto venale exposuerat. Causa hujus negotii exequendi Ida mater ducis ejusdem Bulonium venit; quae videns deperisse elemosinam patris sui majoris Godefridi, et monachos discessisse ab ecclesia beati Petri consensu filii sui Godefridi, qui remissis fratribus ad matrem ecclesiam beati Huberti, hortatu domni Henrici pontificis iterata donatione [Col. 1430C] legali quidquid erat elemosinae praedicti avi sui in rebus mobilibus vel immobilibus beato Petro et beato Huberto tradiderat coram testibus idoneis, graviter tulit, et abbatem Theodericum ad se venire mandavit. A quo dum quaereret cum moerore, cur vel quomodo memoria patris sui loco illo defecisset, respondit abbas id fratri suo et filio suo imputandum, qui subtractis reditibus adnichilassent locum omnesque destructores ejus nosset excommunicatos secundum Alexandri papae privilegium. At femina virtutis sollicita pro patre salvando itemque pro fratre et filio absolvendo, abbatem cum lacrimis adorsa est orare, ut curam ecclesiae beati Petri resumeret, et repositis ibi fratribus, periculum [Col. 1430D] eorum qui in Deum et patrem suum peccaverunt absolveret. Ad haec abbas cum negaret se posse quod cogebatur velle, mater filium suum impulit porrigere illi humiliter vadium satisfactionis, utque veniam excommunicationis obtineret, ecclesiam matrem de Saltiaco rivo [(181) 1Kb] cum capellis illi subjectis itemque capella sancti Johannis et praebendis ibi deserventium clericorum omnibusque ejusdem capellae mobilibus et immobilibus; ita tamen ut decedentibus clericis qui erant tunc temporis, omnia subjaceant monachis, procurante abbate capellanum [Col. 1431A] [127 1Kb] , qui deserviet castro et populari parrochiae, sicut avus suus Godefridus major beato Petro donaverat legaliter, ipse quoque fratribus ibi reponendis publice recognosceret. Quod cum Godefridus in audientia nobilium suorum sine ulla retractatione vel contradictione sollempniter fecisset, ipsa Ida comitissa matrem ecclesiam in Basejo [(182) 1Kb] villa, quae propria ab antiquo sui patrimonii in Bracbante erat, sita juxta Nivigellam, ecclesiae beati Petri et beati Huberti tradidit habendam pro anima patris sui Godefridi Barbati itemque fratris sui Godefridi filiique sui ibidem praesentis, eamdemque donationem legali privilegio et legitimis testibus confirmari [(183) 1Kb] , fratres etiam in sui praesentia ab abbate reponi optinuit apud ecclesiam beati Petri.

[Col. 1431B] 83. (103). Otbertus gloriae suae studens, praedictum castrum oblatum sibi concupivit, et mille quingentas argenti libras pro eo duci condixit [(184) 1Kb] . Ad has exsolvendas cum proscripsisset exspoliandas congregationes episcopii, tum demum hac occasione adversus ecclesiam beati Huberti maximas inimicitias exercuit. Nam ipsis exactoribus suis missis, tabulam altaris auro tectam disparavit, tres cruces aureas dispersis lapidibus effregit, quarum unam magnae quantitatis domnus abbas Theodericus prior noviter fecerat studio Lamberti majoris, quamque Henricus episcopus a nemine distrahendam sub anathemate interdixit. Ex hujus rapinae reliquiis praedictus Lambertus unam marcam et dimidiam [Col. 1431C] auri collegit, et allodium de Felc, quod est prope Nasaniam, a Conone comite qui cum duce Iherosolimam ibat, praesente Bovone de Wahart et Walterio de Ambluz donatum ecclesiae comparavit. Nec multo post dux Iherosolimam vadens [an. 1006 Aug.], ludum unum christallinarum alearum nobis transmittens, multos secum nobiles et religiosos adduxit, quorum defensionis intuitu insectatio Otberti utcumque videbatur tolerabilis Theodorico abbati. Quibus abeuntibus longo et gravi taedio affectus, cum se pensaret imparem perferendis tot rerum casibus, nemini quod conceperat edicens, quasi more solito ad tempus exiret, valedicens fratribus, ad sanctum Remigium Remis se contulit ibidem moraturus. Quod cum apud se destinasset, quia idem [Col. 1431D] locus amplissimae dignitatis et maximae videretur honestatis, tunc magis hoc ideo affectavit, quia didicerat ibidem abbatem quemdam ordinatum Robertum Majoris ecclesiae [(185) 1Kb] monachum, quem [Col. 1432A] ex dicto Urbani papae expetierat Manasses archiepiscopus causa ibi artius augendae religionis. Quod quam longe aliter evenerit, testatur Hugo episcopus Lugdunensis, legatus ecclesiae Romanae, super hiis ita scribens Urbano papae: Reverendissimo patri ac domino suo Urbano papae Hugo Lugdunensis ecclesiae servus se ipsum per omnia. Litteras vel legationem cujusdam monachi Majoris monasterii nomine Roberti ad vos jam venisse putamus, quem frater Manasses Remensis archiepiscopus, quod per se non valuit, ordinandum in abbatem sancti Remigii litterarum vestrarum auctoritate ab abbate suo [(186) 1Kb] impetravit. Adjuncti sunt etiam ei quidam religiosi fratres, quorum fretus consilio et auxilio subditorum suorum Remensium monachorum animos informaret [Col. 1432B] et ad sacrae religionis imitationem instrueret. Ipse autem, prout virorum bonorum relatione cognovimus, spreto eorum consilio qui ei dati fuerant ad auxilium augendae religionis, caepit adhaerere complicibus levitatis et remissius relaxare districtionem vitae regularis. Quo comperto Remensis archiepiscopus saepius eum per se perque alios religiosos viros, ut erga ordinem suum et sibi subditos corrigendos studiosior esset, admonuit, nichilque profecit. Tandem frustratum se cognoscens de eo quem religiosum putaverat et in abbatem consecraverat, hoc ipsum abbati Majoris monasterii significavit, et ut eum corriperet et emendaret obsecravit. Abbas vero directis a latere suo religiosis personis, multotiens eum increpavit, et ne tam negligenter [Col. 1432C] vivens ecclesiam unde venerat dehonestaret, attentius admonuit, et nisi se emendaret, ut inobedientem et professionis suae transgressorem se excommunicaturum intentavit. Quid multa? Die constituta se ad eum iturum et velut patri suo obediturum promisit. Sed consiliariis suis pravis locutus, ire contempsit. Abbas autem sicut minatus fuerat, eum consentiente episcopo excommunicavit. Ipso vero reclamante et anathematis ejus vinculo se minime teneri dicente, quasi ab ejus obedientia et professione absolutus et Remensi ecclesiae ut sibi videbatur liber redditus, constituta est dies ab archiepiscopo, quo judicio episcoporum et abbatum lis illa terminaretur. Praefixa autem die convenientibus episcopis et abbatibus multisque aliis religiosis personis, ipso quoque abbate [Col. 1432D] Majoris monasterii et priore Cluniacensi discussis utrimque rationibus et objectionibus, cum probari non posset, quod praedictus monachus Robertus a primae professionis suae vinculo per abbatem suum praesentialiter [Col. 1433A] vel per litteras ejus signatas esset absolutus, ac sic liber archiepiscopo Remensi concessus: judicatum est ipsum ab abbate suo excommunicatum esse, nec ab episcopo Remensi retineri posse. Judicio finito, saepedictus monachus minime adquievit, et ut pluribus videtur quaerens occasionem vagandi, praegravari se dixit, et audientiam vestram reclamavit. Quem cum archiepiscopus retinere vellet et abbati suo reddere, propter reclamationem vestram liberum permisit ire. Qui illico ad nos veniens, rei gestae seriem nobis nuntiavit, et ex ejus relatione didicimus, juste eum posse revocari ab abbate Majoris monasterii. Nuntiavit etiam nobis pro hujusmodi negotio quosdam fratres Majoris monasterii ad nos venturos, et nobis offerentibus ut pro sua commendatione [vel [Col. 1433B] restitutione, si fieri posset, eos expectaret, sustinere noluit, et a nobis abscessit. Die autem tertio post ejus abscessum domnus Hilgoldus quondam Suessionensis episcopus [(187) 1Kb] et frater Pontius noster quondam notus, Rodulfus quoque Remensis ecclesiae praepositus ad nos venientes, rem gestam nobis per ordinem narraverunt, et ex parte Remensis archiepiscopi litteras obtulerunt, obsecrantes ut nostro consilio alterum abbatem in ecclesia beati Remigii sibi ordinare liceret, ne detrimentum pateretur, si diu rectore careret. Quod quidem propter solam appellationem vestram facere noluimus, quamvis quod in tanto conventu et a tam discretis personis factum fuerat, justum censeremus. Itaque cum non sit nostrum sanctitatis vestrae prudentiam docere, provideat vestra paternitas, [Col. 1433C] qualiter praedicto monacho, si praesentiam vestram adierit vel litteras vobis direxerit, respondeatis. Si enim ecclesia beati Remigii venerit in potestate alicujus irreligiosi, et in temporalibus et in spiritualibus minuetur, et cum periculo animarum cultus divinae religionis ibi adnichilabitur.

84. (105.) Hugo quoque Cluniacensis abbas de eodem negotio scripsit eidem papae Urbano: Amantissimo et reverendissimo patri, sanctae atque apostolicae sedis summo pontifici, domno papae Urbano, frater Hugo Cluniacensis cum tota congregatione nostra continuas et fidelissimas devotionis orationes et perpetuam pacem. Multi, o domine pater, justis ac necessariis causis existentibus cupiunt dignam vestram [Col. 1433D] adire praesentiam, sed impediuntur variis difficultatibus obsistentibus. Unde et aliqui eorum saltem ad nos veniunt, quasi ad domesticos vestros, si quo modo eis consulatur vel subveniatur illorum necessitatibus. Inter quos domnus Manasses Remorum pontifex, vester humilis filius, noster quoque devotus amicus, quem et in alia epistola vobis commendavimus, conquestus est nobis de Majori monasterio in ecclesia beati Remigii se quemdam monachum abbatem ordinasse, et longe aliter quam sperabat de ejus irreligione maximum loco dampnum provenisse. Petiit autem ut interpellaremus inde vos; sed quia domnus [Col. 1434A] Hugo Lugdunensis archiepiscopus omnem ordinem rerum vobis significavit, sicut audivimus, reverentiae vestrae suggerimus, ut si ad vos venerit idem monachus, prudentiam vestram nullis circumveniat calliditatibus, sed faciatis ei secundum sapientiam quam a Deo habetis. Reverentissimam ac dilectissimam nobis paternitatem vestram dominus Christus sanam et incolumem nobis conservet et universae ecclesiae.

85. (106.) Abbas autem Theodericus in festo sancti Aegidii (Sept. 1), qui olim fuerat dies ordinationis ejus, de monasterio egressus cum Remis moraretur, in sollempnitate sancti Remigii sequenti venerunt ad eum Rainerus Pirensis, Robertus Cunensis, Wiredus quoque praepositus Eberneicortis, de intentione [Col. 1434B] ejus certius inquisituri. A quo cum didicissent, privatam vitam se sponte elegisse, tot insectationes Otberti pati non posse, ecclesiam ob sui invidiam destrui vitare, nolle amplius praeesse, quibus in tot periculis non sufficeret prodesse: responderunt fratres hoc non sic temere agendum, sed consulendos abbates qui ad praedictum convenerant festum. Decernitur igitur tempus ad rem. Et cum ad abbatem sancti Remigii caeterosque ibi collectos ecclesiae Remensis consilium referrent, et illi causam abbatis Theoderici veteri jam auditu notissimam ad respondendum ventilassent, ad hunc devenerunt finem, ut quia privatus vivere vellet ne Otberto subesset, caveret, ne unde se expediret alium impediret, neve praedicto Otberto ingereret, quem noviter [Col. 1434C] pro se consecrandum eligeret. Respondit abbas in hoc ipso sibi et fratribus suis consuluisse, et domnum Berengerum abbatem sancti Laurentii sibi successorem jam diu apud se destinasse, quia et monachus olim fuerit ecclesiae, et a domno Henrico episcopo consecratus legitime, nulla indigeret Otberti consecratione. Laudatus abbas id optime providisse, consensu praedictorum vel praesentium fratrum ibi scripsit Berengero sub obtestatione professionis suae, quam fecerat ecclesiae, ut illi in praesenti periculo succurreret, quodque volenti animo abbatiam sibi commissam relinqueret; hac tamen omnino interposita conditione, quod quibuslibet aliis postpositis, ideo eum successorem elegisset, ne consecratione Otberti indigeret. Scripsit etiam fratribus in [Col. 1434D] commune, ut quem elegerat, ipsi quoque eligerent, sicque per manus Raineri Pirensis et Roberti Cunensis baculum pastoralem remisit ecclesiae; quem illi apud Piros ex consultu interim reliquerunt, ut quasi de incertis adhuc rebus praeveniret inter dissidentes certius consilium, et tanto citius Berengeri eligerent auxilium, quanto ex Theoderico abbate gravaret eos desolationis suae fastidium, maxime propter insectationem Otberti, quae tanto immineret eis infestior, quanto in desolatos effrenatior.

86. (107.) Redditis vero litteris Theoderici in communi [Col. 1435A] audientia, cum mers notaretur vel ejus spontanea privatio vel Berengeri eligenda praelatio, ut fit in novandis rebus, pro suo quisque niti coepit ingenio; orta inter eos dissentione, Theodericum quidem commissos sibi inordinate deseruisse, ad abbatiam vero regendam plures apud eos superesse, Berengero suam illi sufficere posse, nullo modo se pati eum sibi praeesse. Indiffinito vero consilio in tam vario dissensu, non multo post redditae sunt litterae Berengero, missae illi a Theoderico. In quibus cum se legisset electum, et sciret jam a fratribus repulsum, paululum subridens: Cato, inquit, Uticensis die qua passus est repulsam risit, et nocte qua moriturus est legit. Quae quidem repulsa licet altius quam quisquam ratus esset in cor ejus descenderit [(188) 1Kb] , pro [Col. 1435B] tempore tamen quasi benigne respondit, satis consulte pepulsores suos censuisse sua sibi sufficere, unicuique in ecclesia sua militanti debitum honorem competere, scire se moribus eorum non convenire; quaererent cui flos gloriae jam apud eos decidentis refloreret, et religio deficiens resurgeret. Audivit interea Otbertus rerum seriem, et evocatis ad se de monasterio quos noverat meliores, mirari se dixit cur Berengerum repulissent, quem in ecclesiasticis utilitatibus virum tam valentem jam rapuisse debuissent. Eadem sententia de Berengero apud clericos et laicos crebrescebat, et neminem rei et tempori utiliorem censebant. Jam etiam fratres tot assertionibus convicti consenserant ejus electioni, cum ille [Col. 1435C] semel concepta indignatione primae repulsionis, nullis precibus Otberti, nullis acclamationibus fratrum vel cleri evaluit procurationi oblatae attrahi. Tot igitur tempestatibus, tot dilationibus jam paene deficientis ecclesiae pertaesus Otbertus, indixit fratribus, ut quem vellent de suis eligerent eique consecrandum in abbatem praesentarent.

87. (109.) Inter has disceptationes Lambertus major infirmatus ad mortem, Berengerum de Leodio ad se reconciliandum mandavit, unctusque oleo quod sibi reposuerat ex consecratione Henrici pontificis, anno incarnati Verbi 1099, 8 Kalendas Maii obiit. Qui strenuus cooperator abbatis Theoderici majoris, in acquirendis praediis et ornamentis, in renovandis et ampliandis aedificiis, in vitreis et fabrefacturis, [Col. 1435D] facturis, in ordinando fratrum victu et vestitu, et in quibuscumque poterat ecclesiae profectibus et utilitatibus, cum sub Theoderico juniore assueta dignitate privatus, adolescentes sibi praeponi justissime indignaretur, adeo coactus est [128 1Kb] desipere, ut post discessum ejusdem Theoderici scrinulum beati Huberti quod argento paraverat, ablato etiam capitio aureo mirifici operis, dispararet, cum exactoribus episcopi tres cruces aureas et tabulam altaris auream [Col. 1436A] in coemptione Bulloniensi deliberaret, Godefrido de Ham duo dorsalia cum dalmatica una et cappa commodaret, in ipsa quoque infirmitate sua extrema Berengero partem auri et copiam lapidum pretiosorum a loco asportanda relinqueret. Et ne cui videatur de Lamberto haec talis mentio vel apud Deum poenalis criminatio vel apud homines judicialis detractio, noverit eum acerbo et longo dolore, ut hoc faceret, provocatum, dum nimis inhoneste tractatus et despectus in ipsa senectute, tot labores juventutis suae apud ingratos doleret evanuisse; quia et est miserrimum genus infelicitatis, felicem fuisse et de regno in servitium, immo contumelias decidere.

88. (110.) In eodem vero anno [1097?] [(189) 1Kb] Kalendis Junii Otbertus castrum Mirvolt non longe [Col. 1436B] situm a monasterio ad desolationem circumjacentis provinciae refirmavit; quod optentu domini Theoderici majoris Henricus episcopus dejecerat sub interminatione perpetui anathematis: ipsum quoque montem qui ab antiquo fuerat beati Huberti ecclesiae, firmato privilegio legaliter reddidit [(190) 1Kb] , condita ibidem et dedicata ecclesia in honore beati Michaelis, fratres secretius utpote in deserto Deo militaturos constituit. Provinciales autem ex timore desolationis quam verebantur non solum sibi, sed et posteris suis, condicta die convenerunt ad ecclesiam beati Huberti, expostulantes corpus ejus cum lacrimis Otberto praesentari, si forte vel sic resipisceret ab intentione hujus suae inceptionis. Coacti fratres non solum necessitate communi, sed et propria [Col. 1436C] quae magis praeponderabat, licet nimis inconsulte, utque fit in rerum tumultuaria perturbatione, nullis praemissis jejuniis, nullis vigiliis, nullo apparatu hujus executionis, assumto beati viri corpore, processerunt nudis pedibus et operto capite [129 1Kb] . Videres passim concurrentium turbas augeri [130 1Kb] , luctuque populari canentium letanias et psalmos deprimi. Audivit Otbertus tanti pontificis auctoritate se insequi, et ad horam furore dissimulato, ascensoque equo cum suis et ipse venientibus obviam processit. Praetenta vero paulisper reverentia orationis, post aspersionem aquae benedictae, inter thurificandum fustem ad hoc ipsum paratum arripuit, et de caesis fratrum capitibus sanguine fuso, per silvam [Col. 1436D] palantes huc illucque dispersit. Super tantam tamque injuriosam temeritatem demirantibus turbis justitiam Altissimi, qui cum sit patiens redditor, secundum multitudinem irae suae (Psal. X, 4), non quaerit, perlatum est corpus sancti ad ecclesiam beati Michaelis archangeli, ibidemque advigilatum a fratribus recollectis. In crastinum disponebat illud violenter auferendum Otbertus, sed cum in tali praesumptione nemo sibi assentiret suorum, jam [Col. 1437A] sanioris animi resumens consilium, cum reverentia et honore ad suum retulit locum. Cujus evectio cum maximi fuisset ponderis, revectio vero levissimi probavit eamdem evectionem sibi displicuisse et revectionem placuisse. Positum autem super altare beati Petri, et per octo dies nullo modo potuit loco suo reponi, quasi quamdam satisfactionem exigeret hujus suae remotionis. Non multo post ea ipsa die anniversaria, qua beato Huberto praedictam fecit injuriam, Otbertus captus est a comite Henrico, et Durbojum usque deductus incitato equo et satis feroci, durissime et inhoneste collisus vix mortem evasit; sed et quamdiu ex tunc superfuit, numquam adversitatibus et dedecorosis oppressionibus caruit.

[Col. 1437B] 89. (111.) Et dum Otbertus fratres iterum atque iterum de eligendo abbate compelleret, tunc demum illis praefixit diem, quo tales determinarentur dilationes. Electus tandem communi omnium consensu quidam Girardus, Leodium ducebatur; cum inter eundum de Otberto coepit agi sermo a deducentibus, donum ejus nullo modo legitimum fore, tam pro Henrici regis excommunicati subjectione, quam pro praefati castelli refirmatione quod restruebat Henrici pontificis neglecto anathemate, tum etiam pro effuso propria manu ejus monachorum immo sacerdotum sanguine. Hujusmodi disputatio dum attentius retractaretur inter Gislebertum decanum et Wiredum Ebernensem praepositum, persuaserunt Gerardo interim cessandum, donec [Col. 1437C] ipsi euntes Leodium super hiis abbatem consulerent Berengerum Gerardus, ut erat vir probus et nullius injustae promotionis cupidus, simpliciter cessit illis suis consultoribus condictum rei negotium ultro exequentibus. Qui cum id penitus non curanti Berengero de reddendo super hiis consilio suggererent, eidem etiam Otberto quod de dono suo non legali verebantur ingererent; ille id sibi quasi ad injuriam reputans ingestum, primoribus suis crastinum indixit publicum auditorium, et utrum injuriosam sibi tam diu abbatiam sancti Huberti funditus annullaret, an ordinaret, edixit eis in commune consulendum. Succlamantibus cunctis potius ordinandam, iterum atque iterum [131 1Kb] ejus obtulit [Col. 1437D] Berengero providentiam. Ille cum semel recusatam nullo modo admitteret curam, communem omnium accepit sententiam, ut destinaret pro aestimatione sua quam ad hoc exequendum utiliorem nosset personam. Qui paululum cunctatus in tali opposita sibi deliberatione, respondit pro tempore neminem utiliorem se nosse, quam ibi praesentem Wiredum monachum ejusdem ecclesiae. Hortatus accedere Wiredus, licet ut fit aliquamdiu reluctari videretur, tamen donante Otberto abbatiam suscepit, sicque comitatus Berengero et Frederico praeposito, Andaginum venit. Fratribus autem electionem sic frustratam indignantibus, et venienti ut est mos procedere [Col. 1438A] detrectantibus, intervenerunt mediatores Berengerus et Fredericus, suffragantes prout poterant ingenio et ratione, ne sic inconvenienter hactenus fratri, amodo vero patri dissentirent, et si eum hoc pati, illos tamen facere non deceret; consulerent vel famae suae, ne nimis inconsulte viderentur tale aliquid egisse, experirentur prius utrum esset utilis et retinendus, an inutilis et rejiciendus. Tandem rationi ad horam cedentes, suppressa ad tempus contradictione, passi sunt illum adesse, sibique aequanimiter interesse, donec eadem contradictio quandoque fieret justior, si consecratus ab Otberto Romanae sententiae probaretur desertor, cujus antea fuerat acerrimus assertor. Gravabat autem adhuc ab introitu Ingobrandi praesentem ecclesiam [Col. 1438B] maxima rerum inopia, quia dispensatores earum tractabant eas nimis prodige, nullo respectu fidelitatis, et paene ad numerum viginti librarum imminuti erant reditus ecclesiastici ab introitu domni Theoderici majoris, de praebenda fratrum sine consensu eorum datis immo et venditis noviter et injuste beneficiis, et hoc, ut supradictum est, consilio et actu Lamberti majoris et Theoderici junioris. Et cum frequens querimonia fratrum coram Wiredo hujusmodi injustitiam et dampnum deplangeret, ille caput quassans, complosis manibus cum indignatione talibus consultoribus et auctoribus poenalem vindictam ultionis imprecabatur divinae. Sed quam inexcusabilis est omnis qui judicat, cum et ipse idem faciat! Quia enim, ut dicitur, voluntates regum [Col. 1438C] ut sunt vehementes ita et mutabiles, non multo post Wiredus praedictis noviter casatis diem ad se conveniendi posuit, et contra publicam fratrum contradictionem ad privatam eorum gratiam singulos recasavit, cum et ante legitimam consecrationem suis nullum legale donum posset ab eo fieri. Unde et magis ex hoc crebrescebat communis fratrum sententia, illum omnino vel pro nullo habendum vel rejiciendum, dum Romanae auctoritatis privilegium, quod a Gregorio papa huic ecclesiae specialiter est decretum, hujusmodi praesumptorem potestatis honorisque sui dignitate censeat privandum, aut si quod verebatur manibus Oberti se submitteret consecrandum. Quod ille praesentiens Oberto [Col. 1438D] consecrationem suam offerenti aliquandiu se suhduxit, utque tutius vitaret pondus necessitatis de proximo imminentis, Franciam divertit, et apud Ebernensem cellam morari coepit. Obertus hujus subductionis satis conscius, attemptavit eum inducere tanto facilius quanto et suavius, ex suo conjectans ingenio, ut sese res habebat, nolle illum facile jam carere semel degustati honoris experientia, cujus donum in accipiendo [132 1Kb] recusaverat de manu ejus, quae sibi non videbatur prius legitima. Scripsit autem illi in hunc modum a Leodio: Obertus Dei gratia Leodiensium episcopus fratri Wiredo abbati de sancto Huberto gratiam suam et veram dilectionem [Col. 1439A] in Christo. De promotione tua qualiter canonice et secundum regulam sancti Benedicti fuerit facta, quomodo, inquam, humana gratia et terrena commoditas et cetera, quibus indigni homines indigne ad honores solent provehi, procul fuerunt a nobis, utpote qui tam carnalem quam spiritualem rei vestrae publicae reparationem per vos desideramus fieri, nulli notius est quam vobis, et eumdem rectae intentionis oculum semper purum, semper apertum erga vos habere volens, quod in vobis bene coeptum fuit, melius perficere volui, et ad benedictionis gratiam in proximo vos perducere, Deo opitulante, disposui. Vos autem illo tempore imparatum, vos in quibusdam negotiis lacrimabiliter dixistis obligatum, et consilio et auxilio bonorum, praecipue autem concordia et unanimitate fratrum vestrorum [Col. 1439B] ad tam sublimem gratiam esse proveniendum, diemque hujus rei perficiendae elegistis et petistis, et in ipsa sancti Andreae festivitate, me annuente, statuistis. Sed quia tunc Leodii non fuimus, quippe honori et gratiae domni imperatoris deservimus [(191) 1Kb] , vos tunc Leodium non venisse nequaquam negligentiae imputamus. Nunc autem praecipiendo vobis denuntiamus, et per veram obedientiam vos admonemus, ut remotis omnibus impedimentis 10 Kal. Februarii (1098) Leodii sitis in crastino, hoc est in sequenti die dominica [(192) 1Kb] , ad percipiendam benedictionem paratus, vosque per Deum et per beatum Hubertum omnimodis ammonitum esse volumus, ut interim nichil aliud, nisi quod ad meum honorem et ad ecclesiae vestrae [Col. 1439C] spectet utilitatem, quaeratur a vobis vel agatur. Valete. Sic Obertus, ut aiunt, gladio melle lito si quid constantiae in Wiredo supererat funditus extinxit, illeque praefixa sibi die Leodium venit. Quem dum Otbertus argueret tam diu oblatae sibi benedictionis gratiam subterfugisse, ille ad horam quasi resumpto zelo veritatis attestandae, vel ut inde apud fratres excusabilior videretur de sua consecratione, hanc praetenderet, in publica audientia subintulit libero ore, non sibi videri commodam ejus benedictionem; quippe cum in obstinatione tam longa adversus sedem et autoritatem apostolicam Henrico regi nitenti singulariter faveret, tum quia ex hoc ipso, si benediceretur ab eo, timebat fratrum suorum contradictionem, tum etiam quia in desolationem ecclesiae [Col. 1439D] beati Huberti castrum Mirvolt refirmasset, quod ne a quoquam amplius fieret Henricus praedecessor ejus interdixerat sub perpetuo anathemate: respondente Otberto non modo esse tempus istius discussionis agendae, dissimulataque callide indignatione invectionis tam subitae, illam suam benedictionem jam quasi nolenti deliberabat subtrahere. Statimque bene conscius ejus animositatis ad rem inter utrumque componendam Berengerus subintulit, benedictionem non esse Oberti, sed Dei; cum econtra Dominus per Malachiam dicat de sacerdotibus displicentibus sibi: Maledicam benedictionibus vestris [Col. 1440A] quia non posuistis super cor, ut gloriam nomini meo detis (Malach. II, 2). Acceperat tunc temporis quidam monachus beati Laurentii Lambertus de manu Otberti abbatiam Florinensem, qui, ut jam dictum est [(193) 1Kb] non nisi cum sputo nominis ejus poterat meminisse, quamdiu cum Berengero morabatur apud cellam Ebernensem. Hujus cum Wiredo consecrando constituta erat consecratio, quam tunc quidem gratia Wiredi Berengerus differendam optinuit, donec Stephanus sancti Jacobi abbas praemissus ad ecclesiam beati Huberti ex auctoritate pontificali hortaretur fratres consentire agendae benedictioni. Ille adveniens cum nullum quaestionis suae optineret effectum, inter agendum requisitus est a fratribus, ut secundum suimet intellectum super [Col. 1440B] ejusdem rei negotium redderet eis liberum veritatis et justitiae consilium. Miratus abbas sic se conclusum, cum quasi obtorto collo cogeretur dicere quod nolebat veritatis et justitiae testimonium, respondit, se non venisse ut deferret eis veritatis et justitiae testimonium, sed ut voluntatis eorum eis qui se miserant referret assensum. Sicque inactus rediit Leodium. Wiredus licet sollicitus fraternae contradictionis, magis autem curiosus quomodocumque retinendae praelationis, Lamberti praedicti consecrationi agendae ultro se consecrandus ingessit. Lambertus non multo post redarguente se conscientia abbatiam Florinensem sponte deseruit. Wiredus assumpto secum iterum Frederico praeposito Andaginum [Col. 1440C] venit, diutissimeque sperata, sed negata processione ecclesiam introiit. Injuriam hujus aversionis non solum sibi injuriosam, sed et Oberto ecclesiaeque Leodiensi in publico fratrum conventu, praesente immo indignante Frederico conquestus, cum eo Leodium rediit, ibidem hoc ipsum conquesturus. Et quia tunc temporis justitiam deprimebat potestas et rationem voluntas, quidam ex fratribus inferendam sibi violentiam timuerunt, et ex eis decem simul in una die abeuntes per cellas diverterunt. Hiis quasi exoneratus jam securior immo ferocior Wiredus rediit, nimiumque ambitiosus propriae dominationis et omnino incredulus fraternae procurationis, ecclesiasticas dispensationes sub se solo provisore commisit laicis. Sic ergo ipse laboris impatiens et [Col. 1440D] domi conquiescens, dum non Dei sed sua quaerentibus magis quam fratribus dispensationes ecclesiasticas crederet, coeperunt nullo procurante sationes deperire, dominicales mansiones cum horreis ruere, assentientibus infidelibus ministris et eodem assensu se ipsos tuentibus, omnimodo advocati regnare super pauperes ecclesiae, legitimas consuetudines detortas ad placitum suum demutare, obsonia indebita exigere et leges voluntarias adversus ecclesiam ingravare, constitutiones suas exactis scabinorum violenter judiciis in posterum firmare, deprecatorias violenter quaestiones exaggerare.

[Col. 1441A] 90. (114.) Interea indignabatur Theodericus suam de Berengero annullatam electionem, coepitque abbatiam suam repetere, quam ea tantum remiserat conditione, ut ei talis succederet, qui non Oberti indigeret consecratione. Consilio ergo Manassis [133 1Kb] Remorum archiepiscopi et abbatum qui testes erant praefatae conditionis confirmatus, ex hoc ipso justam querelam agendi scripto mandavit Wiredo, se satis superque mirari, illum tam impudenter potuisse fieri monstrum tam diversae dissimilitudinis, ut a sententia cujus olim secum fuerat acerrimus assertor, tam cito exciderit apostaticus desertor; ideoque nullam sibi debitam in ecclesiasticis dignitatibus praelationem, cum etiam pro mercede hujus iniquitatis apostolicae sedis prodiderit auctoritatem: vel [Col. 1441B] si eum ut minus scientem suo seduxit consilio, ut se abbatia pro Christi fide privato, fraudulenter ejus succederet loco, in condicto a se ecclesiae Romanae judicio ex hiis omnibus inter eos ageretur discussio. Scripsit autem ei hoc modo: Frater T. ceterique fratres dispersionis ecclesiae beati Petri et beati Huberti W. nimis ambitioso et inconsiderate gloriam propriam quaerenti, et in hoc ipso contra Deum et apostolicam sedem faventibus sibi. Filius aeterni Patris semper coaeternus et coaequalis ei in unitate Spiritus sancti, non rapinam arbitratus se aequalem Deo, semetipsum exinanivit, et assumpta forma servi sine conditione servili, oblatum sibi regnum fugiendo recusavit, et crucem sibi bajulans ad mortem pro nobis [Col. 1441C] ultro descendit, seque viam humilitatis non arrogantiae constituit imitatoribus suis. Idem resurgens a mortuis in trina confessione dilectionis suae oves, quas sanguine suo redemerat, Petro commisit. Petrus cum data sibi potestate ligandi et solvendi eamdem auctoritatem et curam sedi Romanae reliquit. Constat ergo Christo repugnare, ecclesiasticae auctoritati et apostolicae sedi non obedire, et eos aeternae mortis diluvio involvi, qui extra arcam catholicae unitatis fuerint reperti. Ad hanc fidem tenendam domnus Berengerus cum suis vestra quoque industria doctior et ferventior ceteris, nos quasi simpliciores et tardiores informavit, ad ejus defensionem etiam cum periculo vitae nostrae exemplum vestrum armavit. Quomodo ergo verbo Dei inimicus homo superseminavit zizania? [Col. 1441D] Quomodo in agro cordis vestri germinavit spina et tribulus tantae inconstantiae et dissimilitudinis? Monstruosa plane constat dissimilitudo et omnino detestabilis coram Deo, apud quem nulla est transmutatio nec vicissitudinis obumbratio, ut quibus assertoribus firmata est sententia quam tenemus, eisdem desertoribus, quantum in ipsis est, infirmata pervertatur. Si enim post tot ventilata fidei christianae testimonia, ut et nos et vos seduceretis, contra Deum sensistis, omnino probamini haeretici, et ideo in ecclesia Dei secundum sacros canones nullius promotionis vel auctoritatis habendi estis, solumque vobis [Col. 1442A] locum poenitentiae sciatis in hoc superesse, ut Jesum praeceptorem reclametis a longe. Si autem gloriam Dei relinquentes et vestram constituere volentes, facti estis apostatici, nonne---siquidem de similibus idem est judicium---effecti estis membra diaboli, ut in vobis jam operetur mysterium iniquitatis? Et ne videatur vobis nimis injuriosa haec nostra sententia, verbo et exemplo vestro jam diu probata, consulite totius catholicae christianitatis ecclesias, consulite etiam vestras apud vos conscientias, utrum vos in his conatibus vestris coram Deo vel excusent vel absolvant. Et quomodo defecit vestra virtus et constantia, qui nobiscum per exteras regiones, ut videbamini, pro amore Christi passi mendicitates et exilia quasi cujusdam martyrii palmas in conspectu hominum praeferebatis? [Col. 1442B] quomodo scandalizetur in vestram apostasiam in suis locis? Scandalizantur in vobis sedes Remensis, Laudunensis, Metensis, Virdunensis, Tullensis, quae vobis praeconantibus dolebant omnino, sed adhuc dolent decolorationem quondam splendidissimae et religiosissimae ecclesiae Leodiensis, sed et nostrae Andaginensis. Sed et ille modernus ejus sedis angelus, non bene nostri sollicitus, instinctu vestro scripsit Remensi nuper archiepiscopo, ut clauderet nobis aperta viscera suae caritatis, et prohiberet nos a finibus suis et constitutis apud se justis possessionibus nostris. Neque certe satis fuit gloriae vestrae ecclesiasticas personas in nos commovisse, quot utcumque fuerit tolerabile; sed et conductu praesentiae vestrae quamplures saecularium tyrannorum ad nos insectandum praemiis [Col. 1442C] et promissionibus armastis, et contra sanctorum canonum decreta ad audientiam eorum nos violenter coegistis. Qui in nos satis humaniores caritate vestra, cum intelligerent, immo cum mirarentur nos [134 1Kb] a priori sententia veritatis dissentire, exhorruerunt inter nos tractare quod non erat eorum judicare. Nobis autem audientiam vel Remensis vel Laudunensis ecclesiae reclamantibus, tandem Remis convenimus, ibique cum Manasse archiepiscopo Engelramnum Laudunensem episcopum pridie Roma regressum invenimus: in audientia eorum dato nobis [134 1Kb] loco vos defendendi, nobis autem libenter concedentibus placito vestro cedere, nobisque [134 1Kb] subesse, si salva fide judicaretur nobis id fieri posse. Scitis certe, quo judicio [Col. 1442D] uterque pontifex causam vestram concluserit, videlicet nullo modo competere vobis vel nomen vel officium abbatis, nisi Romana auctoritas id specialiter rationi vestrae adjudicaverit, aut legatione veraci, delatis inde signatis litteris, vobis confirmaverit. Precamur ergo, monemus et obtestamur sub obtestatione et judicio divini nominis per auctoritatem concessam beato Petro ejusque apostolicae sedi, ut jam tandem aliquando et vestro et nostro periculo consulatis, et ad discernendam causam vestrae dissensionis, nobiscum audientiae Romanae in venturo festo Simonis et Judae vos praesentetis, nosque, ut justum est, ex stipendiis [Col. 1443A] ecclesiae matris nostrae quae vobis abundant, vobiscum [135 1Kb] deducatis, vel concedere dignemini unde ad eamdem audientiam statuta die possimus convenire vobis. Si vero etiam cum ceteris injustitiis quas patimur a vobis, stipendium matris nsotrae ecclesiae, quod scitis nostrum sicuti et vestrum esse, infra reclamationem audientiae Romanae nobis subtraxeritis, credatis pro certo quantum in nobis est, nos non defuturos praefixae audientiae, etiamsi ad hoc exequendum nobis quicquam non suppeteret, nisi ex mendicitate. Hujusmodi evocationem Wiredus relectam sprevit et neglexit, noluitque credere quod indignabatur timere. Morabatur adhuc tunc temporis Lambertus Remi, et cum didicisset, referente Theoderico, incumbere ex apostolica reclamatione pondus [Col. 1443B] tanti periculi Wiredo et subjectis suis, pro fratribus graviter indoluit, eumdemque Theodericum, ut erat tenerrimus in objectis sibi controversiis, tam per se quam per quos poterat prudentiores, ut consilio et rationi adquiesceret, utque ab hac commonitione cessaret, allicere studuit. Cui cum eo procurante suggererent multi, ipse etiam Manasses archiepiscopus se inclinaret huic suggestioni, scilicet suae nullius esse utilitatis vel honestatis, ecclesiam tanti nominis, tantae quondam religionis, sic inconsulte per eum auctoritate apostolica deprimi; sicque illum non sini designatum successorem, vel ut sibi videbatur invasorem suae quondam praelationis acrius insequi, convenire ab aliquo locum ne omnino [Col. 1443C] destrueretur tueri, quando ipse detestaretur subjectionem Otberti: tandem Theodericus acquievit rationi et tempori, adeo ut palam promitteret, si Wiredus sibi credere vellet, paratum se cum eo Romam ire, et sua procuratione apud apostolicum illi liberam abbatiam conclamare. Promissionem hanc laudantibus quam plurimis, gratia hujus compositionis Lambertus Wiredum expetiit, et ei praedictam affectationem erga ecclesiam et eum diligentium, Theoderici quoque assensum, si illi credere vellet, nunciavit. Ad haec Wiredus: Non credam, inquit, inimico meo in aeternum, neque sine assensu episcopi mei ullo modo mihi est Romam eundum, cum praesto sim coram eo cum Theoderico subire judicium. Respondente Lamberto secundum priorem [Col. 1443D] et veram suimet ipsius sententiam, quam cum Christi fidelibus olim tuebatur, Otbertum esse nullum, utpote apostolicae sedis adversarium; adjecit ille: necessario pro suo habendum quem Leodiensis ecclesia qualemcumque pateretur dici suum. Hiis auditis Theodericus tulit satis indigne Wiredo se talia mandasse, praefatis quoque consultoribus suis improperavit satis injuriose, et eos talia consulendo verba perdidisse, et se ut dicitur crudum laterem [Col. 1444A] lavisse. Hinc inter utrosque ira et indignatio, hinc cum animarum periculo, cum ecclesiasticarum possessionum dampno inter interiores et exteriores fratres dissensio, adeo ut Castrenses [(194) 1Kb] , Pirenses, Sanctienses [(195) 1Kb] et Cunenses Wiredo subesse vel communicare detrectantes, Theodericum pro abbate omnimodo retinerent. Quorum ille ut poterat sollicitus pendentes ex suo respectu revisebat frequentius, eisque cohabitans hortabatur, ut salva fidelitate matris ecclesiae beati Petri et beati Huberti locis suis in proficiendo allaborarent singuli. Unde et Emmo praepositus Pirensis, postea vero abbas coenobii Morinensis [(196) 1Kb] , ecclesiam beatae Mariae et beati Sulpitii a domno Raginero [136 1Kb] coeptam perduxit ad praesentem summam; Castrenses, Cunenses [Col. 1444B] et Sanctienses, prout quisque potuit, profecit in habitatione sua. Occasione quoque hujus dissentionis, Dodo Cunensis Calvitiacum et Flabotvillam violenter intercepit, et reditus earum fratribus cellae suae deservire coegit. Wiredus interea assentientibus sibi quasi ad gratiam fautoribus immo seductoribus suis, pro deliramento desipiens reputabat evocationem Romanae audientiae, quam Theodericus indixerat ei, quia ut exulem et pauperem nullo modo credebat posse exequi quae videbatur minari, cum non haberet subsidium perficiendi. Thodericus vero non immemor sui, ambiebat precibus quos noverat viros virtutis, ut compaterentur sibi, et porrigerent manus caritatis ad exequendum negotium hujus [Col. 1444C] suae procurationis. Unde in brevi obtinuit ut eorum largitione acquireret subsidium honeste Romam eundi, assumptoque Heribrando, Urbanum papam apud Beneventum commorantem [(197-8) 1Kb] expetiit, eique hujusmodi compositionis clamorem humiliter praesentavit: Domino et universali papae Urbano filii ecclesiae beati Huberti pro defensione verae fidei ejusque legitimi apostolatus passi dispersionem in oculis Dei quod dicitur esse. Dormiente domino Jesu, etc., Hanc epistolem vide ad calcem epistolarum Urbani II, Patrologiae t. CLI.

91. (118). Recitata in praesentia Urbani papae clamoris pagina, et a Romanis saepius et diligentius ventilata, abbatem sic destitutum ob fidelitatem ecclesiae Romanae condoluerunt, et Wiredum, nisi resipisceret [Col. 1444D] et loco cederet, excommunicandum sine dilatione decreverunt. Suffragante autem Rainero, qui Urbano in pontificatu successit, tunc quidem dilata est sententia haec excommunicationis, usque in diem inter utrosque praestitutae discussionis, si forte adveniente Wiredo certior fieret agenda discussio. Illo domi remanente, probatus est quasi conscius culpae condictam sibi audientiam subterfugisse; ideo in sollempnitate omnium sanctorum excommunicatione [Col. 1445A] a papa formata, et data coram se ejusdem excommunicationis epistola: Urbanis episcopus, servus servorum Dei, Arduennensis monasterii beati Huberti catholicis fratribus salutem et apostolicam benedictionem. Audivimus et auditum non dolere non possumus, quia Otberti pseudoepiscopi violentia venerabilis filius noster Theodoricus, vester abbas, pro catholicae fidei gratia de vestro sit monasterio expulsus, et Wiredus pseudomonachus per ejusdem Otberti violentiam super capita vestra sit ingestus. Quod omnino nobis displicere sciatis. Unde vos litteris praesentibus salutantes, ut vestrae fidei constantiam conservetis hortamur, et licentiam indulgeo, ut si in monasterio vestro secundum regulam beati Benedicti et apostolicam veritatem vivere non [Col. 1445B] valetis, ad quodcumque religiosum volueritis monasterium secedatis, donec omnipotens Deus locum vestrum respiciat, et secundum beneplacitum suum in pristino statu reformet. Illum autem Wiredum monasterii vestri invasorem cum suis omnibus subditis, quamdiu ab ipsius monasterii invasione non destiterit, a sancta Romana ecclesia excommunicatum esse, scriptis vobis praesentibus innotescimus. Dat . . .

92. (120.) Misit etiam Urbanus papa Leodiensi ecclesiae pro Theodorico hanc epistolam: Urbanus episcopus, servorum Dei, catholicis omnibus in clero Leodiensi et populo salutem et apostolicam benedictionem. Dolemus pro vobis graviter, filii in Christo dilectissimi, quia jam tanto tempore vestram ecclesiam errorum tenebrae contegunt, et a veritate sedis [Col. 1445C] apostolicae alienant. Unde vos tamquam viscerum meorum filios paterna dilectione corripimus, ammonentes et obsecrantes, ut ad merae veritatis lumen mentium vestrarum oculos elevetis. Auferte malum ex vobis ipsis; lupum illum dico et furem, qui non ad salutem vestram per ostium introivit, sed aliunde ascendit, ut mactet et manducet et perdat. Aut igitur ecclesiae invasorem et occupatorem, Obertum dicimus, Henrici complicem et Guiberti, ex vobis, si quo modo possibile, pellite; aut ei tamquam a sancta Romana ecclesia alieno et excommunicato obedientiam vestram consortiumque vestrum subtrahite. Hoc ipsum de Wiredo pseudo abbate praecipimus, qui per ejusdem pseudoepiscopi violentiam Ardennense monasterium [Col. 1445D] beati Huberti occupavit, si quis autem deinceps eis communicare praesumpserit, donec ecclesiarum quibus incubant oppressione deserta, Deo et sedi apostolicae satisfaciant, sciat se ejusdem excommunicationis vinculo innodatum. Vobis sane et ceteris omnibus notum sit, quia religioso abbati Theoderico licentiam dedimus, ut a schismaticis conversos, qui ad ipsum confugerint, a vinculo excommunicationis absolvat. Datum. . . Quam epistolam cum rediens Theodericus ex edicto papae fratribus ecclesiae [Col. 1446A] beati Huberti publice redderet, Wiredo tunc forte absente, intellecto animarum suarum periculo communi, singuli in absentem scandalizari, pro se quisque subjectionem et communionem vereri; adeo ut dominica quae dicitur in palmis (an. 1099, Apr. 3.) usque ad exactum pasca ab omnibus paene videretur destitui. Ille tamen dissimulata recognitione superpositae sibi obligationis, defensionem hujus suae obstinationis se ipso judice conabatur tueri, contendens se a nemine nisi ab episcopo suo posse excommunicari, seque paratum in praesentia ejus respondere quibusque calumpniatoribus suis. Hiis compertis Obertus, licet ex decreto apostolicae sedis eadem calumpnia sibi esset communis, subridebat tamen secum, occasione hujus necessitatis a Wiredo [Col. 1446B] tandem legitimus episcopus recognosci, a quo aliquamdiu quasi non legitimus visus est vitari; mandavitque fratribus interim parcere coeptae disceptationi, donec ipsemet veniens imponeret finem rei, Wiredus interea elaborabat adversantibus sibi praestabilis fieri, prout quemque noverat pro moribus suis posse complacari; sicque paulatim apud temere tumultuantes animos et apostolica sententia viluit, et fervor tuendae veritatis refriguit. Hoc ad tempus impedeminto sic dilato, non tamen omnimodis ablato, Wiredus factus securior in maximum ecclesiae dampnum liberos et militares casatos coepit sibi affectare, quorum receptis manibus inaniter jactaret suos esse. Causa hujus vanitatis dedit Johanni advocato Caviniacensem advocationem; qua [Col. 1446C] occasione ille contraxit sibi totius Caviniaci utilitatem. Dedit Waltero de Ampliz allodium de Seriel [137 1Kb] , quod ab antiquo erat addictum et conscriptum praebendae fratrum cum tribus solidis. Dedit Bovini de Wahart [(199) 1Kb] molendinum ad lacum et combam de Gruispont. Reddidit Rodulfo Vilantiensi quasi suo parenti solidatas terrae, quas ipsemet legali judicio reacquisierat ecclesiae; Lamberto de Ruvinia [(200) 1Kb] hereditatem ejus, quae ascripta erat praebendae fratrum, in casamentum vendidit. Vendidit Goderanno de Burs minutam decimam ejusdem villae, et Duranno quicquid tenebat terrae. Hiis casatis sibi noviter conductis de rebus ecclesiasticis, ecclesiae dolenti in perpetuum subductis subsidiis, quasi fortior [Col. 1446D] et gloriosior vellet videri, longe aliter res ipsa processit, hoc ipsum disponente justitia Omnipotentis, qui in contrarium vertit quicquid videt contra se inutiliter moliri. Nam quos sperabat in consilio et auxilio sibi fore usui, frequentius quasi ad dominum suum convenientes, coeperunt esse oneri; quosque in affluentibus conviviis praesentes audiebat laudatores, ex contemptu nimiae familiaritatis absentes habebat derisores. Contigit etiam ut invidiam Otberti per quosdam eorum incurreret, dum aliquando [Col. 1447A] apud illum convivantes graviter indignanti objicerent, abundantiorem immo lautiorem esse mensam abbatis sancti Huberti mensa Leodiensis episcopi; et cum Wiredo referretur a quibusdam amicis, id sibi cavendum, illeque commotus promitteret tale quid amplius non admittendum, parvus tamen praevaluit usus, nec fuit resistendi virtus, quin coepta vanitas continuaretur.

93. (122.) Anno autem incarnati Verbi 1103 Bovo castellanus Mirvoldensis, qui videbatur in talibus amicissimus mensae amicis, adversus ecclesiam et Wiredum insurrexit. Nam violenter pervasis quibusve reditibus silvae, qui eatenus erant ecclesiae, vastatis etiam sartis rusticorum, eo quod illa sine suo permissu fecissent, piscatores quoque ecclesiasticos [Col. 1447B] ad Lumniam transmissos missis apparitoribus cepit, et in castro custodiae mancipavit. Hujus injuriae et incitatores et auctores cum Wiredus ex consultu fratrum excommunicare fecisset,---habet enim haec ecclesia ex auctoritate apostolicae sedis legitimam potestatem excommunicandi injustos pervasores sui cujusque juris,---Bovo quasi hanc inauditam temeritatem, prout acrius potuit, Oberto retulit, videlicet familiam episcopalem excommunicandam non esse, nisi vel prius ad illum praemisso clamore. Otbertus cum maxima indignatione praefixa die exactionem hujus suae injuriae Wiredo indixit, et ne interim de duobus ecclesiae allodiis, scilicet Braz et Gruisponte, se ullo modo intromitteret interdixit. Wiredus assumpto Lamberto et Widone, cum [Col. 1447C] privilegio legali interdictae sibi ecclesiasticae possessionis ad condictam audientiam venit, omnesque potentiores urbis personas cum Oberto adversum se congregatas invenit. Locato judicio, sederunt in parte abbates et archidiaconi, in parte Obertus et laÃ¯ci. Appellatus est Wiredus, quod familiam episcopalem, scilicet defensores sui castri, excommunicare praesumpserit, sine respectu praemissi ad se clamoris. Respondit non se arbitratum esse ejus familiae temerarios desertores justitiae, violentos impugnatores ecclesiae, violatores pacis constitutae [(201) 1Kb] et sua excommunicatione firmatae; nec se illos tales ut sibi imputabat temere excommunicasse, sed ejus excommunicationem pro pace infracta confirmasse. [Col. 1447D] Silentibus abbatibus et archidiaconis, et annuentibus ejus rationabili responsioni, ad favorem Oberti obstiterunt laÃ¯ci, judicantes Wiredum ex hoc omnino culpabilem, et ideo ex hoc incurrisse offensam episcopalem. At Lambertus sedens cum archidiaconis: Quomodo, inquit, hic hodie viluit ecclesiasticae et vestrae dignitatis decus [138 1Kb] , dum hoc judicium quod rationabiliter erat censendum a vobis, tam irrationabiliter jam praecipitavit laicalis temeritas, [Col. 1448A] nec nosse debeant laÃ¯ci quid faciant clerici? Continuo indignantibus archidiaconis adversus laicos contentio surrexit, veritusque Otbertus eventum contentionis, sessionem mutavit, evocatis solum ad consulendum assessoribus ecclesiastici ordinis. Dixit quoque Wiredo, ut in majus palatium cum suis secederet, donec consultius causam ejus diffiniret. Inter consulendum cum diceret Otbertus, Wiredum utpote sic sibi injuriosum se velle deponere, allodia vero ecclesiae Braz et Gruispont castro Mirvold stipendiaria facere, restitit Berengerus constantissime, asserens nec Wiredum dignum depositione, nec convellendam Henrici pontificis legalem donationem, publico et signato privilegio confirmatam ecclesiae. Quibusdam injuste Oberto faventibus, quibusdam [Col. 1448B] Berengero juste attestantibus, subintulit Obertus, praedictae donationis nullum privilegium esse, vel si esset, illud in praesenti velle videre; putabat enim non adesse. Uterque Henricus [(202) 1Kb] , ut erant fideles ecclesiae, Wiredum adeuntes privilegii quaestionem fecerunt; quod si haberetur, committeret eis Oberto deferendum. Exacta et accepta fide referendi commissum, Wiredus commisit utrisque privilegium; quod cum interposita conditione illud reddendi otbtulissent Oberto, illeque acceptum vel joco vel serio conaretur retinere, morose explicatum morosius coepit legere. At Berengerus alludens quasi jam caecutienti et ideo in legendo tardanti, dari sibi legendum rogavit. Indignatus in eum Otbertus, quasi illi non bene videns videretur, coepit [Col. 1448C] legere citius, Berengero iterante ne gravaretur; hac ipsa nitens incitatione, ut in subscriptum anathema perlegendo incideret. Perlecto privilegio, cum novitate temporis attestarentur qui praesentes erant [138 1Kb] , verum illud esse, se legitimae donationi Henrici pontificis interfuisse, seque eam vidisse et audisse, evocato Wiredo privilegium publice probatum illi reddiderunt, dilato judicio exactae excommunicationis ad festum sequens beati Lamberti (Sept. 17). Quo dum abbates episcopii convenissent, et causa Wiredi ventilata, illi pacem adjudicassent, eo quod excommunicationem episcopalem de infracta pace sua excommunicatione confirmassent: Obertus interim dissimulata indignatione, tunc quidem siluit, [Col. 1448D] seque plurimum gravari privatioribus suis saepissime deplanxit. Unus eorum Bruno cum se jactaret quasi loci hujus archidiaconus ipsam ecclesiam et Wiredum qualicumque occasione gravaturum, hortatus est Otbertus id attentius exequendum.

94. (123.) Anno 1104 incarnati Verbi Bruno archidiaconus, collectis presbiteris quam pluribus et congregatis militibus, ut in synodo ageret, magis [Col. 1449A] autem ut ecclesiam vexaret, Andaginum venit, et Wiredo ut sibi et suis obsonium faceret mandavit. Wiredus audiens cum synodali causa venturum, omnino indebitum ei recusavit servitium, videlicet ex edicto beati papae Gregorii, qui nec ab episcopo nec a qualibet persona episcopali per procurationes omnino interdicit monasteria monachorum inquietari. Quod etiam Gualcaudus prohibet privilegio suae auctoritatis. Remandavit tamen, si caritatis gratia inviseret locum, hospitalitatem se illi ut et aliis supervenientibus facturum, sin autem parrochias suas sollicitaret, expectationem suam non sibi, sed procuratoribus earum mandaret. Sic ille cum ira et indignatione rejectus, vix enim fuerat in monasterium gratia orationis admissus, in domum [Col. 1449B] Oberti tunc temporis presbiteri ad hospitandum divertit, et postera die (Jan. 8), in basilica beati Aegidii, quae prius ab antiquo constiterat in honore beati Dionysii martyris, synodi exacta Bastoniam divertit. Ibi 6 Idus Januarii archidiaconatus sui clericos concilio indicto evocavit, et hoc maxime ad insidias et oppressionem ecclesiae beati Huberti. In castro autem quod Ambra dictum est ab antiquo, Andaginum vero monasterium cognominatum a beato Beregiso, mater ecclesia constiterat in honore beati Petri apostolorum principis ab initio ibi exortae christianitatis. In hac, ut longe praedictum est, Gualcaudus episcopus Leodiensis, assensu Leonis Romani pontificis, [Col. 1449C] consilio quoque Hildeboldi metropolitani Coloniensis, hortatu etiam Ludovici piissimi imperatoris filii magni Karoli, constituerat ordinem monasticae religionis, quae secundum canonicam auctoritatem permanserat extunc per annos 325 positionis monachorum [(203) 1Kb] libera totius inquietudinis. Haec ut est proprium matris ecclesiae legitimum possidet baptisterium, habens dotis nomine subjectionem 14 ecclesiarum, quarum libertas publico auctorizata privilegio, nullum episcopali vel archidiaconali exactioni debet respectum. Quia vero hiis nostris temporibus dissidente sacerdotio et regno, ecclesiastica passim languebat auctoritas, in agenda legali justitia pro cujusque persona loco rationis dominabatur voluntas. Unde et Bruno reputans apud se mutare posse [Col. 1449D] leges et tempora, in praedicto suorum concilio quasi praecordialem sibi intulit querimoniam, videlicet Andaginensem ecclesiam nimis sibi invenisse injuriosam, se passum in ea despicabilem repulsam, indeque velle quacumque occasione conceptam explere vindictam. Quia enim, utpote matri ecclesiae, sciebat se legitimum baptisterium nullo modo posse detrahere, conabatur equidem oleum et chrisma suae dispensationis omnino ei subducere, ecclesias et ejus subjectionis et defensionis banno superimposito hactenus liberas violenter infringere, et hujus suae voluntatis conatum eorum judicio ira dictante praecepit [Col. 1450A] censendum. Super hiis Wiredus a quibusdam fidelibus ecclesiae praemonitus, adierat idem concilium, ut removeret si quid adversus eam moliretur impedimentum. Qui consurgens libera contradictione protestatus est hujusmodi eorum non esse judicium, nec eis convenire super ecclesiam tantae auctoritatis et libertatis aliquid censendum. Hujus quoque conaminis rescriptum inter patres suos in generali synodo appellabat respectandum. Indignatus Bruno sic se legali protestatione et synodali appellatione praeventum, judicio praesentis ibi concilii vellet nollet concessit Wiredo respectum. Non multo post Obertus legationem suam ad Manassem Remorum archiepiscopum direxit, et ut pro requirendo a se beneficio Buloniensi ad colloquendum sibi conveniret, [Col. 1450B] precibus optinuit. Ergo ab utrisque apud Duciacum [(204) 1Kb] condicta die hujus colloquii, Obertus affectans videri quis esset vel quid posset, abbates et archidiaconos suos et quosque potentiores episcopii ex edicto assumpsit, et archiepiscopo nichil tale curanti satis pomposus occurrit. In feria autem secunda rogationum (Mai. 24) exacto eodem colloquio, praeter effectum frustratae quaestionis, unusquisque ad diversorium quod sibi sperabat familiarius festinabat. Cogebat enim eos solito ferventior aestas. Wiredus secum reduxit Leodienses abbates Berengerum et Stephanum, jamque sibi mitiorem Brunonem archidiaconum. Aliquando enim moderatur tempore, quod ad tempus non potest moderari ratione. [Col. 1450C] Quo dum abundanti liberalitate dominicam ascensionem (Mai. 25) celebrassent coram praedictis abbatibus, vexatio quam inferebat ecclesiae Brunoni objecta est. Abbates illum privatim convenientes et leniter increpantes, defensionem etiam auctoritatis apostolicae locum tuentem specialiter firmato privilegio, ne quis inferat injuriam, nisi honoris sui et potestatis interdicta dignitate, satis renitenti praeferentes, tandem a sententia deduxerunt. Sic Bruno ratione convictus, quicquid indebitae exactionis, quicquid clamoris, quicquid alicujus insectationis vel infractionis vel proprio conatu vel hortatu alterius adversus ecclesiam fecerat vel facere intendebat, injuste se fecisse publice recognovit et poenituit, et ne quis ea amodo ageret bannali auctoritate interdixit, [Col. 1450D] itemque interdicendum Alardo decano in conventu sacerdotum suae subjectionis per obedientiam edixit. Alardus in sequenti natalitio apostolorum Petri et Pauli (Jun. 29) bannales cruces deducentibus presbiteris, cum exsolvisset oblationes debitae devotionis, in publico eorum conventu adjudicato sibi consensu omnium, banno archidiaconali edictum de recognita pace et libertate ecclesiae beati Huberti confirmavit, et ne quis idem bannum amplius infringeret excommunicavit.

95. (125.) Anno incarnati Verbi 1105, Richardus quidam cardinalis ecclesiae Romanae [(205) 1Kb] , conciliis [Col. 1451A] indictis, agebat per Gallias apostolicas vices. Cui suffragante Roberto Virdunensi, qui illi familiariter adhaerebat, in eisdem conciliis declamavit Theodericus ordinem suae privationis. Cujus causa dum ventilaretur, ex sententia fidelium decrevit idem cardinalis, nec debere nec posse illum praelationis suae dignitate privari, quam nimis inconsulte intermisisse videbatur ob defensionem veritatis et fidelitatem apostolicae sedis, sciretque Wiredus Andaginensem abbatiam omnino interdictam sibi, aut pro certo excommunicatum cum omnibus fautoribus et subjectis suis. Hanc apostolicae auctoritatis sententiam Laurentius abbas sancti Vittoni [(206) 1Kb] et Robertus monachus interceperunt Wiredo enunciandam. Cui cum ad colloquendum diem et locum constituissent, [Col. 1451B] illeque non convenisset, per Adelonem praepositum mandaverunt ei cardinalis decretum; Theodericus quoque litteris ad fratres destinatis, ingravavit eis ejusdem excommunicationis periculum. Sub hiis insectationibus suis Wiredus Manassem Remorum pontificem adiit, et altare de Sulpio quod ecclesiae per annos 7 subtraxerat, reddendum sibi reclamavit. Manasses non solum quod subduxerat, sed etiam altare de Nogarias remota persona et facta publica et legali donatione, consensu Gervasii archidiaconi et totius cleri sui firmato et signato privilegio, ecclesiae beati Huberti pro anniversario suo ex ejus reditu sollempniter agendo perpetuo habendum tradidit.

[Col. 1451C] 96. (126.) Obertus interea nimis immoderatus dominationis exercendae coepit Leodii civilia jura convellere, leges majorum mutare, consuetudines annullare, utque liberius comprimeret minores, differebat interim exasperare majores, donis etiam et promissis ad consentiendum sibi contrahebat potentiores. Sed nec diu potuit se continere, quin quod ad tempus distulerat proderet, et in eadem oppressione fieret omnibus idem. Ecclesiarum denique et clericorum procuratores totius liberos forensis juris violenter infringere temptavit: adeo ut custodiae manciparet domesticos Frederici praepositi ecclesiae beati Lamberti. Unde evocatus querimonia totius cleri Leodiensis, venit Aquisgranum palatium, donec Fredericus metropolitanus Coloniensis [139 1Kb] ibidemque [Col. 1451D] audientiam canonicae discussionis publice habendam Oberto indixit. Advenit Obertus, advenit etiam cum abbatibus et archidiaconis multiplex Leodiensium clerus. Erat 1104 annus incarnati Verbi, feria quinta primae hebdomadae quadragesimae (Mart. 10). Sub hisdem ferme diebus venerat Wiredus Leodium de quibusdam injustitiis ecclesiae nostrae illatis curaturus apud Obertum. Audiens autem tam frequens auditorium Aquis convenisse, comitatus Lamberto, Adelone, ibidem maturavit adesse. Quem praeter spem advenisse mirati, processerunt in curia regali [Col. 1452A] Henricus et Bruno archidiaconi, postque orationem palatio introductum commendaverunt Coloniensi pontifici. A quo hilariter exceptus et deosculatus, interrogatus quoque ad quid venisset, illeque graviter suspirans interim reticeret---jam enim ante praemonitus erat a Berengero, nullo modo sibi fore utile, si inter tot adversitates suam quae erat gravior causam de Mirvolt adversus Obertum sic oppressum ingravaret---pontifex exsurgens Berengerum et Stephanum abbates seorsum evocavit, et ut sibi querimoniam cum dolore reticentis ex ordine exponerent, per obedientiam indixit. Berengerus optime conscius rei et peritus dicendi, quod jubebatur enarravit. Videlicet quomodo praedictum castrum, omni adjacenti provinciae infestum, ex edicto Henrici imperatoris [Col. 1452B] viribus totius Lotharingiae vix fuerat dejectum, quomodo ab episcopo Henrico restructum, iterumque ab illo sub interminatione perpetui anathematis destructum, quomodo etiam nunc in exitium ecclesiae beati Huberti constaret refirmatum. Subjungente autem pontifice, cur inde abbas clamorem differret, respondit ille quia justitiae diffideret. Rapuit pontifex cum indignatione verbum diffidentiae, juravitque de agenda justitia abbatem frustra diffidere, si vita sibi superesset cum prosperitate. Circa horam sextam collecto adversus Obertum clero Leodiensi, videres tumultuaria dissensione rationem confundi, sine vicissitudine dicendi et audiendi injurias quas ab Oberto pertulerant singulos conqueri, canonicas [Col. 1452C] sententias adversus eum indifferenter conferri, donec pontifex Coloniensis eo secum introducto consedit. Tandem sedato tumultu, et data sententia ut unus diceret pro omnibus, ad hoc exequendum electus constitit in medio Henricus archidiaconus, qui dicere exortus: Hic, inquit, clamor super dominum episcopum a nobis hodie agendus non est ejus privatae vitae, cujus testis est Deus et judex solus, sed de injustitiis ecclesiasticis et nostris legibus et rebus publicis; videlicet quod abbatias taxato pretio vendiderit, quod ecclesiastica ministeria quae praesunt animarum curis et quae, utpote dona Spiritus sancti, donanda et accipienda sunt gratis, pacta mercede distribuerit; quod in commune dampnum ecclesiarum omnium provincialium legitimas monetas totiens mutaverit vel minuerit, [Col. 1452D] et, quod est deterius, corrumpi consenserit; quod libertatem publici juris, leges a majoribus nostris hactenus habitas violenter infringere contenderit; quod nobis et quibusque fidelibus sancti Lamberti ne hoc faceret suggerentibus, audire contempserit; quod tandem potentioribus episcopii exigentibus ut se corrigeret, corrigendi se fidem dederit, et datam irritam fecerit; quod thesauros ecclesiarum quas exspoliavit necdum cum possit restituere voluerit. Quia ergo sic se habet publica Leodiensis ecclesiae, praeter privatas multorum querimonias, quas longum est proclamare, convenit [Col. 1453A] auctoritati vestrae spiritum consilii et fortitudinis adesse, ut dictante judicio reformetur justitia, et absolutis filiorum suorum querimoniis in pace eorum laetetur mater ecclesia. Ad haec archiepiscopus in concilio loquutus Oberto rediit, breviterque concionatus super querimonia communi, Obertum rubore immo indignatione confusum de quibus culpabatur publice increpavit. Nec prius abstitit quam de quibus criminabatur cleri sui consilio et arbitrio corrigenda condiceret, ejusdemque conditionis obsidem propriam fidem et auctoritatem episcopalem in manu archiepiscopi deponeret. Terminum quoque praedictae conditionis a se agendo concilio Coloniae secunda dominica post pasca archiepiscopus praefixit; sicque jam vespera imminente audientiam solvit.

[Col. 1453B] 97. (127.) Sequente pasca Henricus rex Leodii celebravit [(207) 1Kb] . Ibi maximis obsoniis apud eum Obertus effecit, ne praefixum concilium Coloniae sineret fieri, quia dissimulata conditione fidei conditae, direrectionis pactae verebatur exactionem. Si quid denique emendationis apud quosque potentiores videbatur inde effecisse, non hoc effecerat vel fidei vel virtutis executione, sed ut ad tempus suae consuleret infamiae. Sic ex regali impedimento deficiente concilio, nostra quoque frustrata est de promissione archiepiscopi expectatio. Nec multo post suscitavit Deus spiritum pessimum inter Henricum et filium ejus. Henricus a papa Gregorio VII excommunicatus pro criminibus evidenter probatis anno incarnati Verbi 1076 in synodo Romana, extunc per triginta [Col. 1453C] fere annos apostolicam sedem impugnabat, et quantum in se erat, omnes sibi consentientes a respectu et fidelitate ejus periculo animarum eorum avertebat. Filio autem jam coronato, suggestum est ei a multis et maximis primoribus regni, ut ecclesiae Romanae, cujus erat pater suus tam longus impugnator, ipse fieret fidelis defensor, sicque praetenderetur [140 1Kb] sibi melioris causae defensionem patri repugnando. Suggestioni consensit juvenis, laetatus sibi licere ut obsisteret patri, aggregatisque quibusdam fautoribus suis transiit Renum, et Saxones vel quoscumque noverat a patre suo multotiens prius injuriatos secum illi rebellaturos emovit (an. 1105). Pater autem assumpto Leodii Oberto cum suis, collectis [Col. 1453D] etiam quibus utcumque videbatur adhuc dominari, transito et ipse Reno per superiores regni fines itinere quindecim dierum prosecutus filium, sollicitabat provinciales ad bellum. Evocatis vero principibus regionum, cum eis praesentialiter indiceret decertationem adversus filium, responderunt illi ad hoc compelli eos nec debere nec posse, quandoquidem omnes in commune ejusdem filii sacramento [Col. 1454A] fidelitatis obligasset. Sed Henricus spe bellandi deceptus, immo quod imminebat ei deterius, mediis hostibus quos putabat amicos interceptus, continuis et nocturnis itineribus Lotharingiam refugit, filio insequente fugientem cum facibus et armis. Factusque est illi adeo infestus, ut in castrum Becheneshem [(208) 1Kb] cis Renum fugientem concluderet, et exactis ab eo regalibus ipsum quoque regnum abjurare compelleret. Facta sunt haec 1106 incarnati Verbi anno (Dec. 31). Sic pater a filio tractatus, et vix de custodia ejus elapsus, Coloniam venit, sibi sollempniter volentibus procedere non consensit, indeque ut privatus nudis pedibus in asperrima hieme Aquisgrani palatium peraccessit (an. 1106). Obertus dolens haec evenisse illi, magis autem si filius praevaleret [Col. 1454B] timens sibi, quasi gratia fidelitatis occurrit illi, secumque, ut erat vehementis animi, nimis temere nimisque imprudenter Leodium adduxit; quod se poenitere cum vellet non licuit. Nam praeter ejus suorumque impensas gravabat eum permaxime provincialium principum ibidem convenientium assiduitas, quos et ipse ultro convocabat ut subvenirent regi destituto, agens et donis et promissis ne confoederarentur filio. Filius interea cum factae sibi fidelitati ab Oberto ceterisque principibus confideret, et Leodii tunc Pasca celebrandum destinaret, ipse residens Aquis trecentos fere optimatum suorum ad urbem praemisit, et hoc feria quinta majoris hebdomadae (Mart. 22). Dux Henricus [(209) 1Kb] a filio subductus [Col. 1454C] cum patre tunc Leodii morabatur. Hic hortatu Otberti in tempore conficiendi chrismatis, collectis secum militaribus auxiliis, emotis etiam viribus ejusdem civitatis, cis pontem Visuensem [(210) 1Kb] adventantibus occurrit, illisque paene interfectis et submersis, maximam cladem regno intulit, sibique et patriae inexorabiles inimicitias conscivit.

98. (129.) Eodem anno Arnulfus comes Chisniacensis in hoc loco Kalendis Aprilis monachus factus 16 Kalendas Maii obiit. Ipse ante annos quadraginta cellam Pirensem, ut praedictum est [(211) 1Kb] , beato Huberto legaliter in perpetuum habendam contulerat, tuncque moriturus pretium decem librarum dedit ecclesiae in elemosinam. Et quia filius ejus Otto tunc cum Henrico Coloniae morabatur, nullumque donum [Col. 1454D] hereditarii juris facere poterat sine ejus consensu, per obsequentes fideles mandavit absenti, ut per fidem debitam patri pro anima sua deliberaret decimam de Fescals et montem Floheri [(212) 1Kb] . Pridie autem Kalendas Maii apud castrum Dolhem [(213) 1Kb] sub Leodio obiit comes Cono [(214) 1Kb] (an. 1106, Apr. 30), indeque se petente relatus, sepultus est Dinanum [141 1Kb] sibi diu loco electo. Qui ante decem annos iturus [Col. 1455A] Hierosolymam cum duce Godefrido, decem uncias nostri auri, ut praedictum est [(215) 1Kb] , super Felc acceperat. Ipsum quoque allodium totum cum partibus etiam quae erant sui juris in Monz et Heis et Cella [(216) 1Kb] omnemque familiam ad eam pertinentem ubicumque esset, per manus fidejussorum, scilicet Bovonis W. et Bosonis, post decessum suum beato Huberto perpetuo habendum facta inde legali carta destinaverat. Post cujus exequias Lambertus filius ejus eamdem elemosinam a fidejussoribus sibi redditam legaliter ecclesiae tradidit, praesentibus ibidem fratre suo H. archidiacono patruoque suo H. ecclesiae beati Lamberti decano [(217) 1Kb] , multorumque optimatum [Col. 1455B] suorum legitimae donationis testimonio.

[Col. 1456A] 99. (130.) De Monz quidam miles Udo casatus erat, qui mediante Maio cum sciret fratrem quemdam illo advenisse pro censu accipiendo, assumpto nepote suo Thiebaldo furibundus supervenit adhuc in mane quiescenti, et extracto gladio suo foedum satis facinus de monacho perpetrasset, nisi Thieboldus objecto cubito conatus ferientis sustinuisset. Sic fugato fratre censum rapuit; sed non hoc illi diu impune cessit. Nam reversus inde cum apud Rupem [(218) 1Kb] comiti Henrico in prandio ministraret, quasi amens pedem exurendum injecit cacabo carnium bullienti adhuc, et ex occasione ejusdem combustionis toto corpore tabefactus et reatum suum [Col. 1456B] publice confessus . . . . .




Volume back matter





[Col. 1455]
ORDO RERUM QUAE IN HOC TOMO CONTINENTUR.


[Col. 1455B] HUGO ABBAS FLAVINIACENSIS.

    CHRONICON. 9
    Prooemium.
    NECROLOGIUM. 19
    LIBER PRIMUS. 21
    LIBER SECUNDUS. 197

B. WOLPHELMUS ABBAS BRUNSWILLERENSIS PROPE COLONIAM.
    Vita B. Wolphelmi. 403
    Observationes praeviae.
    Prologus. 405
    Incipit vita. 407
    OPUSCULUM DE SACRAMENTO ALTARIS. 433
    VERSUS DE UTROQUE TESTAMENTO. ibid.

EKKEHARDUS URAUGIENSIS.
    CHRONICA. ibid.
    Pertzii praefatio.
    V. CL. G. Waitz prooemium. 435
    CHRONICON WIRZIBURGENSE. 439
    EKKEHARDI CHRONICON UNIVERSALE.
    Epythome (id est abbreviatio) Eusebii de sequenti opere. 497
    Excerptum de Vita Alexandri Magni. 563
    De origine Francorum. 713
    Historia Gothorum. 725
    De Amazonibus. 729
    [Col. 1456B] De origine Hunorum. 735
    Historia Longobardorum. 787
    Descriptio actuum Karoli Magni. 843
    De origine Saxonum. 885
    PARS ALTERA. 999
    Anni 1106---1125.
    Hierosolomita. 1059
    Ekkehardi Epistola ad Erkembertum. 1061
    GESTA TREVERORUM.
    Prolegomena. 1063
    Incipit de origine Gallorum Trebirorum. 1091
    Additamentum et continuatio prima. 1177
    Gesta Godefridi archiepiscopi. 1227
    APPENDIX MONUMENTORUM TREVERENSIUM.
    Ex translatione sancti Celsi. 1233
    Miracula. 1239
    De abbatia Sancti Martini. 1243
    Ex miraculis sancti Symeonis. 1245
    Ex Vita sancti Agritii. 1247
    Vita et passio Conradi archiepiscopi. 1251
    Ex historia martyrum Treverensium. 1267
    Ex miraculis S. Modoaldi. 1275
    Ex inventione et miraculis S. Mathiae. 1279
    Gesta Alberonis archiepiscopi.---Gesta metrica, auctore anonymo. 1297
    Gesta Alberonis archiepiscopi, auctore Balderico. 1307
    CHRONICON SANCTI HUBERTI ANDAGINENSIS. 1337




[Col. 1455] FINIS TOMI CENTESIMI QUINQUAGESIMI QUARTI.

